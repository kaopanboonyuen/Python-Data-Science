ราคาทอง เปิดตลาดวันนี้คงที่ รูปพรรณขายออก 20,750.00 บาท ด้านหุ้นไทยอยู่ในกรอบแคบ 1,564 – 1,572 จุด
สมาคมค้าทองคำประกาศราคาซื้อ-ขายทอง ประจำวันศุกร์ที่ 18 ส.ค.2560 ครั้งที่ 1 เมื่อเวลา 09.29 น. ซึ่งไม่มีการเปลี่ยนแปลงเมื่อเทียบกับราคาวานนี้ โดยราคาทองรูปพรรณ รับซื้อบาทละ 19,783.80 บาท ขายออกบาทละ 20,750.00 บาท ราคาทองคำแท่ง รับซื้อบาทละ 20,150.00 บาท ขายออกบาทละ 20,250.00 บาท

บล.กสิกร มองว่า SET Index รับรู้เรื่องกำไรตลาดไปหมดแล้ว ถัดจากนี้ตลาดน่าจะไปให้ความสำคัญต่อรายงาน GDP Growth งวด 2Q60 ในวันที่ 21 ส.ค.60 ซึ่งคาดไว้ที่ 3.3% หากออกมาดีกว่าคาด จะทำให้ตลาดมีความคาดหวังต่อการฟื้นตัวทางเศรษฐกิจในครึ่งปีหลัง
รวมถึงคาดการณ์ว่า GDP growth ในครึ่งหลังของปีไว้ที่ 3.65% แบ่งเป็น 3Q60 ที่ 3.4% และ 4Q60 3.9% โดยตัวขับเคลื่อนสำคัญจะเป็น การส่งออกและภาคท่องเที่ยวที่ยังดีต่อเนื่อง รวมไปถึงการใช้จ่ายของภาครัฐฯ ซึ่งมักจะมีการเร่งเบิกจ่ายในช่วงปลายงวดและต้นงวดของปีงบประมาณ
กลยุทธ์การลงทุน SET Index น่าจะอยู่ในกรอบแคบ 1,564 – 1,572 จุดต่อไป วันนี้เลือก MTLS เป็น Top Pick นอกนั้นยังคงเก็บหุ้นที่ได้ประโยชน์จากบาทแข็งค่า KCE HANA และการฟื้นตัวของ TH 10Y Bond yield BLA และ ถือ Defensive Stocks RATCH BCPG กลุ่มหุ้นปันผลสูง LH PSH หุ้นกำไรครึ่งหลังปีโดดเด่น JWD MTLS MEGA STEC
