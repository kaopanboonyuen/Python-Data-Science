บริษัทหลักทรัพย์ กรุงศรี จำกัด (มหาชน) ระบุบทวิเคราะห์วันนี้ (27 มี.ค.) ว่า แนวโน้มตลาดหุ้นไทยมุมมองเป็นกลาง คาดดัชนีแกว่งตัว 1,625 – 1,640 จุด โดยภาวะตลาดได้แรงหนุนจากราคาน้ำมันดิบที่ดีดตัวขึ้นใกล้ระดับ 60 US/Barrel อีกครั้งจากความกังวล Supply น้ำมันในตลาดโลกตึงตัวหลังสหรัฐคว่ำบาตรอิหร่านและเวเนซุเอลา

นอกจากนี้ช่วงปลายสัปดาห์ยังมีประเด็นลุ้นผล MSCI อนุมัติให้รวม NVDR ไว้ในน้ำหนักการลงทุนหุ้นไทย และการเจรจาการค้าระหว่างสหรัฐ-จีนที่กรุงปักกิ่งในวันที่ 28-29 มี.ค.เพื่อเป้าหมายบรรลุข้อตกลงภายในเดือนเม.ย. อย่างไรก็ตามความกังวลภาวะเศรษฐกิจโลกชะลอตัวยังคงเป็นแรงกดดัน อีกทั้ง -การจัดตั้งรัฐบาลของ 2 พรรคแกนนำยังไม่มีความแน่นอนซึ่งส่งผลให้ภาวะตลาดหุ้นผันผวน
กลยุทธ์การลงทุนหุ้นไทย
-กลุ่มโรงกลั่น (TOP, PTTGC, SPRC) คาดงบ 1Q19 เป็นบวกจากค่าการกลั่นฟื้นตัวขึ้นและ Stock gain
-AMATA, STEC, BEM และ BTS ได้รับอานิสงส์การเลือกตั้งหนุนต่อความเชื่อมั่นการลงทุน
-กลุ่มที่ได้ประโยชน์หาก MSCI อนุมัติให้รวม NVDR ไว้ในการคำนวณน้ำหนักการลงทุน SCC, BDMS, INTUCH, RATCH, CENTEL และ DTAC
-กลุ่ม Defensive stock ในช่วงตลาดผันผวน BDMS, BCH, TTW, EA และ BGRIM
