วันที่ 10 มิ.ย. 2562 บริษัท ท่าอากาศยานไทย จำกัด (มหาชน) หรือ ทอท. มีการเปิดซองเสนอค่าตอบแทนการประมูลโครงการจำหน่ายสินค้าปลอดอากร หรือดิวตี้ฟรี 3 สนามบินภูมิภาค ได้แก่ สนามบินภูเก็ต เชียงใหม่ และหาดใหญ่ ปรากฏว่า บริษัท คิง เพาเวอร์ ดิวตี้ฟรี จำกัด เป็นผู้ได้คะแนนสูงสุด และจะได้รับสัมปทานรวม 10 ปี
โดยเอกชนจำนวน 3 ราย ที่ยื่นซองข้อเสนอประกอบด้วย
1. คิง เพาเวอร์ ได้ 96.10 คะแนน
2. กลุ่มโรงแรมรอยัลออคิด ได้ 86.74 คะแนน
3. กลุ่มบางกอกแอวร์เวย์ส  ได้ 84.74 คะแนน
ทั้งนี้ ทาง ทอท. จะนำเสนอผลการประมูล ทั้ง ดิวตี้ฟรี-พื้นที่เชิงพาณิชย์ สนามบินสุวรรณภูมิ และดิวตี้ฟรี 3 สนามบินภูมิภาค ต่อกรรมการพิจารณารายได้ ในวันที่ 12 มิ.ย. นี้ และเสนอคณะกรรมการบริษัท (บอร์ด) ในวันที่ 19 มิ.ย. นี้ หลังจากนั้นจึงจะชี้แจงรายละเอียดได้
คิง เพาเวอร์ ชนะการประมูลดิวตี้ฟรี 3 สนามบินภูมิภาคครั้งนี้ เป็นไปตามคาด โดยก่อนหน้านี้ (31 พ.ค. 62) ทางคิง เพาเวอร์ ชนะประมูลทั้ง ดิวตี้ฟรี-พื้นที่เชิงพาณิชย์ ของสนามบินสุวรรณภูมิ
