โดยข้อตกลงดังกล่าว ซึ่งคาดว่าจะเสร็จสิ้นภายในเดือนพฤษภาคมนี้ เป็นการให้สิทธิ์กับบริษัท Coffee Concepts Thailand ซึ่งเป็นการร่วมทุนระหว่างบริษัท Maxim’s Caterers จากฮ่องกง และ F&N Retail Connection ซึ่งอยู่ภายใต้ไทยเบฟ เจ้าของเครื่องดื่มตรา ‘ช้าง’
สตาร์บัคส์ไม่ได้เปิดเผยมูลค่าในดีลครั้งนี้ แต่สำนักข่าว Bloomberg อ้างแหล่งข่าวระบุว่า อาจสูงถึง 16,000 ล้านบาท (500 ล้านดอลลาร์สหรัฐ) ปัจจุบันมีสตาร์บัคส์มีสาขาในประเทศไทย 372 สาขา โดยเริ่มดำเนินุธุรกิจในไทยมาตั้งแต่ปี 2541
ด้านบริษัท Maxim’s Caterers นั้น เป็นพาร์ทเนอร์กับสตาร์บัคส์ในฮ่องกองมาตั้งแต่ปี 2543 อีกทั้งยังบริหารสาขาในกัมพูชา สิงคโปร์ และเวียดนาม
การถ่ายโอนการบริหารในครั้งนี้ เป็นความพยายามที่จะลดภาระของ เควิน จอห์นสัน ซีอีโอคนปัจจุบันของสตาร์บัคส์ เพื่อที่จะได้โฟกัสกับการรุกตลาดสำคัญอย่างจีน ซึ่งปัจจุบันมีการแข่งขันที่สูงขึ้นอย่างมาก ขณะที่ตลาดในสหรัฐฯ เองก็ทำท่าว่าจะเริ่มอิ่มตัว
