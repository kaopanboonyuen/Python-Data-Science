เมื่อวันที่ 16 ต.ค. 60 ที่ผ่านมา สำนักงานคณะกรรมการนโยบาย รัฐวิสาหกิจ  หรือ สคร. ได้มีการออกมาเปิดเผยถึงตัวเลขรายได้ที่สำนักงานคณะกรรมการนโยบายรัฐวิสาหกิจ ส่งมอบให้กับรัฐบาลเป็นรายได้แผ่นดินประจำปีงบประมาณ 2560 (เดือนตุลาคม 2559 – กันยายน 2560) จำนวน 162,265 ล้านบาท ซึ่งสูงกว่าเป้าหมายตามเอกสารงบประมาณประจำปี 2560 จำนวน 31,265 ล้านบาท หรือคิดเป็นร้อยละ 24 ซึ่งเป็นการนำส่งรายได้แผ่นดินสูงสุดในรอบ 15 ปี
โดยนาย ชาญวิทย์ นาคบุรี  รองผู้อำนวยการ สคร. ในฐานะโฆษก สคร.เผยว่า  สาเหตุหลักที่ รัฐวิสาหกิจ นำส่งรายได้แผ่นดินสูงกว่าเป้าหมาย เนื่องจากประสิทธิภาพการดำเนินงานของรัฐวิสาหกิจที่เพิ่มขึ้นซึ่งมีส่วนทำให้ผลประกอบการของรัฐวิสาหกิจดีขึ้น ซึ่งรัฐวิสาหกิจที่มียอดเงินนำส่งรายได้แผ่นดินสะสมประจำปีงบประมาณ 2560 สูงสุด 5 อันดับแรก ได้แก่
1.สำนักงานสลากกินแบ่งรัฐบาล 30,948 ล้านบาท 
  2.บริษัท ปตท. จำกัด (มหาชน) 26,278 ล้านบาท 
  3.การไฟฟ้าฝ่ายผลิตแห่งประเทศไทย 21,660 ล้านบาท 
  4.ธนาคารออมสิน 13,118 ล้านบาท 
  5.การไฟฟ้าส่วนภูมิภาค 11,384 ล้านบาท
ข้อมูลข่าวจาก  thaigov.go.th
