บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (13 มิ.ย.) ว่า แนวโน้มตลาดหุ้นไทยวันนี้มีมุมมองเป็นกลาง คาดดัชนีแกว่งตัว 1,720 – 1,735 จุด แม้ว่าจะได้ปัจจัยบวกจากการคลายความกังวลในคาบสมุทรเกาหลีหลังการประชุมสหรัฐ-เกาหลีเหนือผ่านไปด้วยดี อย่างไรก็ตามการที่ดัชนีดีดตัวตอบรับข่าวดังกล่าวไปบ้างแล้ววานนี้

ประกอบกับนักลงทุนจะยังคงชะลอการลงทุนเพื่อติดตามอีก 2 การประชุมสำคัญในสัปดาห์นีได้แก่ การประชุมนโยบายการเงิน FOMC (12-13 มิ.ย. : คาดปรับขึ้นอัตราดอกเบี้ย 0.25% เป็น 2% ) และ การประชุม ECB (14 มิ.ย. : คาดลดการใช้ QE ลงจากปัจจุบันที่ 30,000 ล้านยูโร/เดือนซึ่งจะสิ้นสุดในเดือนก.ย. ) ซึ่งจะส่งผลต่อกระแส Fund Flow ในช่วงถัดไป
กลยุทธ์การลงทุนวันนี้ : Selective buy BANPU LANNA ราคาถ่านหินพุ่งขึ้นใกล้ All time high ล่าสุด 115.55 US/Tons กลุ่มผลประกอบการผ่านจุดต่ำสุดมาแล้ว (Bottom out) อาทิ CPF, BANPU, TKN, EPG และ ANAN 
คาดหุ้นเข้า SET50 : KTC, DELTA, TOA, GLOW, BGRIM หุ้นออก SET50 : KCE, SAWAD, PSH, BCP, CBG
หุ้นแนะนำวันนี้ : IVL (ปิด 60.75 ซื้อ/เป้า 75) ได้ Sentiment บวกจากราคาฝ้ายที่ปรับตัวขึ้น ทำสถิติสูงสุดในรอบ 4 ปีที่ระดับ 95.15 เซนต์/ปอนด์ ขณะที่ PTA spread เพิ่มขึ้นทำสถิติสูงสุดในรอบหลายปี คาดหนุนกำไรสุทธิในช่วงไตรมาส 2/18 โตโดดเด่น,
BANPU (ปิด 21.6 ซื้อ/เป้า 28 บาท) ผลประกอบการผ่านจุดต่ำสุดมาแล้ว ราคาถ่านหินยังเพิ่มขึ้นต่อเนื่อง (ล่าสุดราคาถ่านหินเพิ่มแตะระดับ 115.5$/ton สูงสุดในรอบ 18 เดือน) ไม่มีปัจจัยลบจากการควบคุมของภาครัฐ ขณะที่ Valuation ค่อนข้างถูกมี PE Ratio ต่ำเพียง 8 เท่า
