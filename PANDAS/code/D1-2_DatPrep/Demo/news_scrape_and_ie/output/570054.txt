รัฐมนตรีว่าการกระทรวงการคลัง สั่งกรมศุลกากร กรมสรรพกรหาแนวทางจัดเก็บภาษีหลังพลาดเป้าสรรพกร เตรียมรีดภาษีผู้ค้าออนไลน์
นายอภิศักดิ์ ตันติวรวงศ์ รัฐมนตรีว่าการกระทรวงารคลัง เปิดเผยว่า ได้สั่งการให้กรมศุลกากรและกรมสรรพากรดำเนินการหามาตรการจัดเก็บภาษีให้มีประสิทธิภาพ หลังจากการจัดเก็บรายได้จากภาษีในช่วง 8 เดือนแรกของ 2 หน่วยงาน ต่ำกว่าเป้าหมาย
โดยกรมศุลกากรจัดเก็บต่ำกว่าเป้าประมาณ 10,000 ล้านบาท และกรมสรรพากรจัดเก็บต่ำกว่าเป้าประมาณ 40,000 ล้านบาท ขณะที่มาตรการจัดเก็บภาษีมูลค่าเพิ่มยังไม่ใช่แนวทางที่จะทำให้การจัดเก็บรายได้ของรัฐเพิ่มขึ้นได้ในขณะนี้
ขณะเดียวกันมาตรการจัดเก็บภาษีจากผู้ประกอบการออนไลน์ รัฐมนตรีว่าการกระทรวงการคลังกล่าวว่า ทางกรมสรรพากรจะเสนอแนวทางมาให้กระทรวงฯพิจารณาในสิ้นเดือนนี้ ก่อนเสนอให้คณะรัฐมนตรีพิจารณาและเสนอต่อสภานิติบัญญัติแห่งชาติพิจารณาออกเป็นกฎหมายบังคับใช้ต่อไป เพื่อให้ผู้ประกอบการออนไลน์รายย่อยของไทยเข้าสู่ระบบชำระภาษีที่ถูกต้องตามกฏหมาย
