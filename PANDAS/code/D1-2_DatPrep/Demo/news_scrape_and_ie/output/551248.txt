ครูสาวจันทบุรีน้อมนำหลักปรัชญาเศรษฐกิจพอเพียง ปลูก ‘มัลเบอร์รี’ ในสวนทุเรียนสร้างรายได้ต่อเดือนนับ 1 หมื่นบาท
ผู้สื่อข่าวได้ลงพื้นที่ไปบ้านของ นางสุขฤทัย จันทร์ทรงกลด อายุ 47 ปี อยู่บ้านเลขที่ 54/1 หมู่ที่ 6 ต.ตรอกนอง อ.ขลุง จ.จันทบุรี และครอบครัว ได้มีอาชีพรับราชการครู โรงเรียนแหลมสิงห์วิทยาคม ได้นำต้นหม่อนมัลเบอร์รี มาทดลองปลูกแซมในช่องว่างระหว่างต้นทุเรียน ในสวนผลไม้ของครอบครัวในเนื้อที่ 9 ไร่ ซึ่งได้ผลสำเร็จ

ในแต่ละวันสามารถเก็บผลมัลเบอร์รีส่งขายให้ลูกค้า ได้ไม่ต่ำกว่าวันละ 30 – 40 กิโลกรัมต่อวัน จำหน่ายในราคากิโลกรัมละ 200 บาท โดยลูกค้าจะสั่งนำไปขายเป็นจำนวนมาก และในช่วงนี้ผลผลิตออกมาเป็นจำนวนมากจึงได้คิดต่อยอดการขายโดยนำไปแปรรูปเป็นแยมมัลเบอร์รี จำหน่าย กระปุกละ 100 บาท และแปรรูปเป็นน้ำมัลเบอร์รีเข้มข้น 100% ปราศจากสารกันบูดและน้ำตาล โดยจำหน่ายในราคา ขวดละ 60 บาท
โดยโพสต์ขายผ่านเฟซบุ๊ก ชื่อ “สวนหม่อนจันท์ สวนเศรษฐกิจพอเพียง” ทำให้มีผู้สนใจในสินค้า สั่งเข้ามาเป็นจำนวนมาก ทำให้ตนเองและครอบครัวมีรายได้ดีขึ้น และในช่วงนี้ตนเองได้ตัดกิ่งของมัลเบอรี่จำหน่ายกิ่งละ 50 บาท นับว่าเป็นอีกอาชีพที่สามารถสร้างรายได้ให้กับครอบครัวได้เป็นอย่างดี หากท่านใดสนใจปลูกมัลเบอร์รี สามารถติดต่อผ่านทางเฟซบุ๊ก ชื่อ “สวนหม่อนจันท์ เศรษฐกิจพอเพียง” ได้ตนเองยินดีสอนและแนะนำการปลูกทุกขั้นตอน

ที่มา… INN
