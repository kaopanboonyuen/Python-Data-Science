ปิดตำนาน  แฟชั่นมอลล์  อนุสาวรีย์ชัยสมรภูมิ ประกาศหยุดกิจการ ให้บริการวันสุดท้าย 31 ต.ค. 2560 นี้
วันที่ 30 ตุลาคม 2560 เพจเฟซบุ๊ก  FM91 Trafficpro  ได้โพสต์ภาพประกาศของศูนย์การค้าแฟชั่นมอลล์ อนุสาวรีย์ชัยสมรภูมิ กรุงเทพมหานคร พร้อมข้อความระบุว่า ปิดตำนานแฟชั่นมอลล์ อนุสาวรีย์ชัยสมรภูมิ ศูนย์การค้าแฟชั่นมอลล์ อนุสาวรีย์ชัยสมรภูมิ กรุงเทพฯ “หยุดกิจการศูนย์การค้าแฟชั่นมอลล์ วันที่ 1 พฤศจิกายน 2560 เป็นต้นไป ศูนย์การค้าแฟชั่นมอลล์จะเปิดดำเนินการจนถึงวันที่ 31 ตุลาคม 2560 เป็นวันสุดท้าย”
ทั้งนี้ ห้างแฟชั่นมอลล์ เดิมเป็นห้างสรรพสินค้าโรบินสัน สาขาอนุสาวรีย์ชัยสมรภูมิ ซึ่งได้ปิดตัวลงในปี 2545 ก่อนที่จะปรับปรุงและเปิดให้บริการใหม่เมื่อเดือนตุลาคม 2546 โดยเป็นศูนย์รวมแฟชั่นเสื้อผ้าสำเร็จรูป สินค้าแฟชั่นรวมถึงบริการเสริมสวยแบบครบวงจร



ขอบคุณภาพข้อมูล   FM91 Trafficpro
