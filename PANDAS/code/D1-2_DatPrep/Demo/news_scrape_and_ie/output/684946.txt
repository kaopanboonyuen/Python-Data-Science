บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (9 พ.ย.) ว่า แนวโน้มตลาดหุ้นไทยมีมุมมองเป็นกลาง คาดดัชนีแกว่งตัว 1,670 – 1,690 จุด โดยแม้ว่าภาวะตลาดจะยังมี sentiment เชิงบวกจากผลการเลือกตั้งกลางเทอมสหรัฐ และความชัดเจนกรอบการเลือกตั้งของไทย รวมถึงความคาดหวัง ธปท.จะแถลงมาตรการกำกับสินเชื่ออสังหาฯแบบผ่อนปรนลงในช่วงบ่ายวันนี้

อย่างไรก็ตามแรงกดดันจากการที่ FED คงอัตราดอกเบี้ยที่ 2.25% แต่ส่งสัญญาณขึ้นดอกเบี้ยในการประชุมครั้งหน้า (18 – 19 ธ.ค.) รวมถึงขึ้นอีก 3 ครั้ง ปี 2019 และ 1 ครั้งในปี 2020 ตามภาวะตลาดแรงงานและเศรษฐกิจที่แข็งแกร่ง ส่งผลให้ USD Bond yield 10 ปีพุ่งขึ้นสู่ระดับ 2.2% อีกครั้งซึ่งอาจกระทบต่อกระแส Fund Flow ให้ชะลอตัวได้
นอกจากนี้ราคาน้ำมันดิบที่ปรับตัวลงต่อเนื่องจากความกังวล Oversupply หลังกลุ่มประเทศผู้ผลิตน้ำมันรายใหญ่เพิ่มกำลังการผลิตขึ้นจะกดดันต่อกลุ่มพลังงานและดัชนีให้อ่อนตัวลง
กลยุทธ์การลงทุนหุ้นไทย แนะทยอยสะสมหุ้นที่มีแนวโน้มผลประกอบการ 3Q18 จะออกมาดี SAWAD, ROBINS, ANAN, SVI, BCH, EA, GULF, PYLON และ STA
-กลุ่มอสังหาฯ บ่ายวันนี้ (9 พ.ย.) ธปท.แถลงปรับปรุงเกณฑ์กำกับสินเชื่ออสังหาฯ (คาดเลื่อนวันบังคังใช้ออกไปจากเดิม 1 ม.ค. 2562 ) Top pick : ANAN และ SPALI
-กลุ่มรับเหมา (STEC, SEAFCO) นิคมฯ (AMATA) รับผลบวกจากการเลือกตั้ง และโครงการขนาดใหญ่ภาครัฐ
