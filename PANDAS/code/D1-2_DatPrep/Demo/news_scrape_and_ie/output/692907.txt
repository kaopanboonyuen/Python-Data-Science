สมาคมค้าทองคำประกาศราคาซื้อ-ขายทอง ประจำวันพฤหัสบดีที่ 13 ธันวาคม 2561 เมื่อเวลา 09.27 น. ซึ่งราคาปรับลง 50 บาท เมื่อเทียบกับราคาวานนี้ โดยราคาทองรูปพรรณ รับซื้อบาทละ 18,859.04 บาท ขายออกบาทละ 19,800.00 บาท ราคาทองคำแท่ง รับซื้อบาทละ 19,200.00 บาท ขายออกบาทละ 19,300.00 บาท

ขณะที่ คลาสสิก ออสสิริส ระบุบทวิเคราะห์ ว่า GOZ18 มองแนวโน้มเป็น Sideway Up และ ปัจจัยพื้นฐานอย่างดัชนีราคาผู้บริโภคและดัชนีราคาผู้ผลิตสหรัฐฯ ชะลอตัว นักลงทุนเริ่มคาดการณ์ว่าการประชุม FOMC ในวันที่ 19 ธ.ค. FED จะชะลอการขึ้นดอกเบี้ยนโยบายระยะสั้น

