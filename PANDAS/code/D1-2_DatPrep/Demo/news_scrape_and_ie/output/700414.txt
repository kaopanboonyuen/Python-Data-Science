บริษัท ปตท. น้ำมันและการค้าปลีก จำกัด หรือพีทีทีโออาร์ และบริษัท บางจาก คอปปอเรชั่น จำกัด(มหาชน) ประกาศปรับขึ้นราคาขายปลีกน้ำมันดีเซลและน้ำมันดีเซลพรีเมียม เพิ่มขึ้น 40 สตางค์ต่อลิตร ส่วนชนิดอื่นราคาคงเดิม มีผลวันพรุ่งนี้ 14 มกราคม 2562 ตั้งแต่เวลา 05.00 น. เป็นต้นไป
ส่งผลให้ราคาขายปลีกน้ำมันหน้าสถานีบริการในเขตกรุงเทพมหานครและปริมณฑล เบนซิน 95 ลิตรละ 34.16 บาท  แก๊สโซฮอล์ 95 ลิตรละ 26.75 บาท  แก๊สโซฮอล์ 91 ลิตรละ 26.48 บาท  E20 ลิตรละ 23.74 บาท  E85 ลิตรละ 19.54 บาท ส่วนดีเซล ลิตรละ 26.09 บาท และดีเซลพรีเมียม ลิตรละ 29.69 บาท ทั้งนี้ ราคาดังกล่าว เป็นราคาที่ยังไม่รวมภาษีบำรุงแต่ละจังหวัด
