ร้านดังปากน้ำโพชวนชิมรังสรรค์เมนู  ‘เกี๊ยวซ่าไส้ทุเรียนหมอนทอง’  ยอดสั่งจองปังทั้งลูกค้าในจังหวัดและต่างจังหวัด
วันที่ 6 พ.ค. 2561 เจ้าของร้านเกี๊ยวชื่อดังใน จ.นครสวรรค์ เนรมิตเกี๊ยวใส้ทุเรียนหมอนทองเอาใจคนชอบรับประทานทุเรียน เป็นเกี๊ยวซ่าใส้ทุเรียนหมอนทอง โดยไอเดียนี้มาจาก นางสุไพรัตน์ วิเชียรกัลยารัตน์ อายุ 42 ปี เจ้าของร้านขายเกี๊ยว ตั้งอยู่ที่หมู่บ้านดรีมแลนด์ ตำบลวัดไทร อำเภอเมืองนครสวรรค์
โดยนางสุไพรัตน์ เล่าว่าทางร้านปกติทำเค้กทุเรียนขายอยู่แล้ว แต่มาในปีนี้ได้ลองทำเกี๊ยวใส้ทุเรียนลองทานกับครอบครัวและให้ลูกค้าที่มาซื้อเกี๊ยวที่ร้านทานเป็นประจำปรากฎว่าได้รับการตอบรับที่ดีลูกค้าพอได้ทานแล้วกลับมาถามถึงเมนูเกี๊ยวใส้ทุเรียนตนเองและครอบครัวจึงตัดสินใจทำเกี๊ยวซ่าใส้ทุเรียนหมอนทองตามคำเรียกร้องของลูกค้า

โดยทางร้านขาย ‘เกี๊ยวซ่าไส้ทุเรียนหมอนทอง’   ในราคากล่องละ 100 บาท มีเกี๊ยว 10 ตัว พร้อมเสริฟกับซอสที่จัดให้ลูกค้าถึง 3 แบบแล้วแต่ความชอบ โดยมีซอสทุเรียน ซอสช็อคโกแล็ต และนมข้น เอาใจคนชอบทานของหวาน และเรียกได้ว่าตอนนี้เป็นเมนูยอดฮิตของทางร้านเลยก็ว่าได้

ด้านวัตถุดิบที่ทางร้านเลือกใช้จะใช้ทุเรียนหมอนทองที่คัดเกรดมาแบบไม่สุกมากเนื้อจะออกห่าม ๆ ประกอบกับใช้เกี๊ยวสูตรของทางร้านห่อใส้ทุเรียนแล้วนำไปทอดในอุณหภูมิที่เหมาะสมแล้วเสริฟพร้อมซอสสูตรเด็ดของทางร้านแค่นี้ก็อร่อยจนฟินหยุดไม่อยู่ทำเอายอดสั่งปังทั้งลูกค้าในจังหวัดและต่างจังหวัดเรียกหาเมนูเด็ดของทางร้านกันอย่างคึกคักพร้อมสั่งจองได้ที่เบอร์ 081-8883654 รับประกันคนชอบทานทุเรียนต้องติดใจ.

