วันที่ 5 ก.พ. 2562 บริษัท ปตท. น้ำมันและการค้าปลีก จำกัด (มหาชน) หรือ PTTOR ปรับลดราคาน้ำมัน พีทีที อัลตร้าฟอร์ซ ดีเซล พรีเมียม ลง 1 บาทต่อลิตร ณ สถานีที่ร่วมรายการทั่วประเทศ ระหว่างวันที่ 6 – 28 ก.พ. 2562 โดยราคาน้ำมัน พีทีที อัลตร้าฟอร์ซ ดีเซล พรีเมียม ในเขตกรุงเทพมหานครและปริมณฑลในวันพรุ่งนี้ 6 ก.พ.62 จะอยู่ที่ 28.69 บาท/ลิตร (เป็นราคายังไม่รวมภาษีบำรุงท้องถิ่น)
ทั้งนี้ น้ำมัน พีทีที อัลตร้าฟอร์ซ ดีเซล พรีเมียม เป็นนํ้ามันดีเซลมาตรฐานยูโร 5 ค่ากำมะถัน 10 ppm รายแรกในประเทศไทย ผ่านการทดสอบกับเครื่องยนต์ดีเซลคอมมอนเรล ยูโร 5 (IDID) ตามมาตรฐาน CEC F-110-16 (DW-10C) และมีค่าซีเทนสูงสุดถึงจุดที่เครื่องยนต์ต้องการ
ทำให้เครื่องยนต์มีกำลังเพิ่มขึ้น เร่งแรงดั่งใจต้องการ พร้อมสารทำความสะอาดสูตรเข้มข้นพิเศษ ช่วยให้หัวฉีดสะอาดตั้งแต่ถังแรกที่เติม เครื่องยนต์จึงเผาไหม้สะอาด ฝุ่นละอองจากการเผาไหม้ลดลง เป็นมิตรต่อสิ่งแวดล้อม ถือว่ามีคุณภาพมาตรฐานสูงสุด และราคาถูกที่สุดในตลาดน้ำมันดีเซลพรีเมียมในประเทศไทย
