การทางพิเศษแห่งประเทศไทย (กทพ.) เปิดตัว EXAT Portal แอพพลิเคชันสำหรับเผยแพร่ข้อมูลข่าวสารต่าง ตรวจสอบยอดเงินคงเหลือและการใช้บัตร Easy Pass และการจัด Promotion และกิจกรรมต่าง ๆ ของ กทพ. รวมถึงเป็นศูนย์รวบรวมการเรียกใช้แอปพลิเคชั่นอื่น ๆด้วย โดยผู้ใช้ทางสามารถใช้แอปพลิเคชันได้ทั้งระบบ Android และ IOS สำหรับวิธีดาวน์โหลดและติดตั้ง EXAT Portal สามารถเข้าไปที่แอปพลิเคชัน Play Store สำหรับ Android หรือ Apple Store สำหรับ IOSค้นหาแอปพลิเคชัน EXAT Portal

ทั้งนี้ การใช้งานระบบ EXAT Portal แบ่งการใช้งานออกเป็น 3 ส่วนใหญ่ ๆ ประกอบด้วย NEWS เผยแพร่ข่าวสารต่าง ๆ เช่น โปรโมชั่นและสิทธิประโยชน์ กิจกรรม ข่าวสารจราจร EASY PASS สำหรับตรวจสอบยอดคงเหลือ และการใช้งานบัตร Easy Pass และ EXAT APPS เป็นศูนย์รวมการเรียกใช้งานแอปพลิเคชันอื่น ๆ ของ กทพ. เช่น EXAT Traffic นอกจากนี้ผู้ใช้ทางพิเศษยังสามารถตั้งค่า (Setting) แล้วกำหนดภาษาในการแสดงผล (รองรับภาษาไทยและอักฤษ รวมทั้งตั้งค่าการรับการแจ้งเตือน (Push Notification) ได้ด้วยตนเอง
