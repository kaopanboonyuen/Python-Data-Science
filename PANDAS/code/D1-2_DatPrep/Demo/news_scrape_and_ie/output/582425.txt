ราคาทองปรับขึ้น 100 บาท จับตา! ประกาศงบ 2Q60 ที่ค่อนข้างย่ำแย่ ทำหุ้นไทยผันผวน คาดดัชนีลงต่อเนื่อง
สมาคมค้าทองคำประกาศราคาซื้อ-ขายทอง ประจำวันพฤหัสบดีที่ 10 ส.ค.2560 ครั้งที่ 1 เมื่อเวลา09.31 น. ซึ่งปรับขึ้นบาทละ 100 บาท เมื่อเทียบกับราคาวานนี้ โดยราคาทองรูปพรรณ รับซื้อบาทละ19,586.72 บาท ขายออกบาทละ 20,550.00 บาท ราคาทองคำแท่งรับซื้อบาทละ 19,950.00 บาท ขายออกบาทละ20,050.00 บาท

ด้าน บริษัทหลักทรัพย์กสิกรไทย จำกัด (มหาชน) ระบุในบทวิเคราะห์ว่า ตลาดหุ้นไทยเริ่มมีแรงขายเพิ่มมากขึ้นเรื่อยๆ จนกดดัน SET Index วานนี้ปรับลดลง 0.38% มองเป็นผลมาจากแนวโน้มผลประกอบการงวด 2Q60 ที่ค่อนข้างย่ำแย่ ซึ่งทำให้ต้องระมัดระวังการประกาศงบในช่วงที่เหลือของสัปดาห์นี้ 10 – 11 ส.ค.60 คาดว่า SET Index จะลงต่อเนื่อง โดยวันนี้น่าจะลงมาทดสอบ 1,565 จุด ก่อนที่จะเคลื่อนไหวเชิงลบต่อเนื่องไปถึงสัปดาห์หน้า
สำหรับกลยุทธ์การลงทุนมองว่าผลจากการที่ SET Index ไม่เหลือ Upside และตลาดกังวลต่อแนวโน้มผลประกอบการ ทั้งหมดน่าจะทำให้ SET ต้องปรับฐานต่อเนื่องไปอีกซักพัก (ดัชนีไม่น่าลงไปต่ำกว่า 1,547 จุด) ในช่วงที่ตลาดปรับฐานดังกล่าว
และควรสลับมาเป็นกลุ่มหุ้นที่คาดผลประกอบการจะมีการฟื้นตัวในไตรมาส 3 -4 PTT PTTEP PTTGC และ KCE HANA รวมไปถึงกลุ่ม Low PER แต่ High Dividend LH PSH และ RATCH นอกนั้นยังคงให้ถือกลุ่มเก็งผลประกอบการเด่น BANPU LH MEGA JWD BEAUTY
