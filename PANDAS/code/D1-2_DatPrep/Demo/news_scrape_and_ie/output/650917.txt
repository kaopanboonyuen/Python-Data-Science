เกษตรกร ในตำบลถอนสมอ อำเภอท่าช้าง จังหวัดสิงห์บุรี เร่งเก็บลูกกระท้อนจากสวน เพื่อนำออกสู่ตลาด สร้างรายได้ไม่ต่ำกว่าวันละ 2,000 บาท
ลุงเอนก จำปี เกษตรกรชาวจังหวัดสิงห์บุรี ใช้พื้นที่ 2 ไร่ ในการปลูกต้นกระท้อน กว่า 30 ต้น 3 สายพันธ์ แม้ปีนี้ลูกกระท้อนจะออกมาไม่มากนัก แต่ก็ได้ราคาดี เริ่มต้นที่กิโลกรัมละ 30-40บาท ขึ้นอยู่กับขนาดของลูก

ทั้งนี้ลุงอเนก บอกว่า ช่วงนี้เก็บกระท้อนออกขายทุกวัน รายได้จากการขายกระท้อน ตกวันละประมาณ 2,000 บาท

สำหรับกระท้อนพันธุ์ที่ลุงอเนกปลูก มีขนาดผลใหญ่ และหนักถึงผลละประมาณ 8-9 ขีด เนื้อฟูนุ่มหนา รสหวาน ส่วนวิธีดูว่ากระท้อนจะตัดได้หรือไม่ก็ให้ดูที่ใต้ผลกระท้อนว่าสีเขียวหมดไปแล้วหรือยัง หากตรวจดูแล้วไม่พบสีเขียวบนผิวกระท้อน ก็สามารถตัดขายได้ โดยกระท้อน 1ต้น ให้ผลได้มากถึง 100 -500 กิโลกรัมเลยทีเดียว
