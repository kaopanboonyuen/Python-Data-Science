วันนี้(17 เม.ย.) ที่สำนักงาน กสทช. ตัวแทนผู้ประกอบการโทรศัพท์เคลื่อนที่ทุกเครือข่าย ได้เข้าชี้แจงกับสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. หลังมีประชาชนร้องเรียนเข้ามาว่า ได้รับผลกระทบจากการรับบริการข้อความสั้น หรือ SMS ที่ไม่ได้สมัครโดยสมัครใจ และต้องชำระค่าใช้บริการเกินจริง

นายฐากร ตัณฑสิทธิ์ เลขาธิการ กสทช. เปิดเผยว่า เรื่อง SMS ดูดเงินประชาชน เป็นปัญหาที่สำนักงาน กสทช. ให้ความสำคัญ เพราะเป็นกรณีที่ทำให้ประชาชนผู้ใช้บริการต้องเสียเงิน โดยไม่ได้สมัครใจ ทั้งนี้ แนวทางการแก้ปัญหา SMS ดูดเงินใน

เบื้องต้น ทาง กสทช. บอกให้โอเปอเรเตอร์ต้องส่ง SMS ยืนยันไปให้ผู้ใช้งานอีกครั้ง หากมีการสมัครทั้งที่อาจจะตั้งใจหรือไม่ตั้งใจ และขณะนี้สามารถยกเลิกได้ทางช่องทาง *137 เพียงช่องทางเดียว
