บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (18 ก.ย.) ว่า แนวโน้มตลาดหุ้นไทย SET Index คาดว่าจะแกว่ง Sideways Down ต่อเนื่องหลังล่าสุดสหรัฐฯประกาศเก็บภาษีสินค้าจีน 2 แสนล้านเหรียญใน 
อัตรา 10% ตั้งแต่วันที่ 24 ก.ย. 18 และจะเพิ่มเป็น 25% ในปีหน้า
ซึ่งทำให้การเจรจาระหว่างกันเกิดขึ้นได้ยาก และมีโอกาสที่จีนจะตอบโต้อย่างทันควันด้วยวงเงิน 6 หมื่นล้านเหรียญอิงจากข่าวในช่วงก่อนหน้า ทำให้หุ้นที่เป็น Global Play และหุ้นส่งออกที่เกี่ยวข้องมีโอกาสถูกกดดัน อย่างไรก็ตามเรายังคาดว่าหุ้น Domestic Play จะยังเคลื่อนไหวได้แข็งแกร่งกว่าตลาดโดยเฉพาะกลุ่มตัวที่ได้อานิสงส์จากการเลือกตั้งซึ่งมีความชัดเจนมากขึ้น
สำหรับกลยุทธ์การลงทุน เน้นในกลุ่ม Domestic Play ส่วนที่ซื้อก่อนหน้าช่วงตลาดปรับฐานยังเน้นถือต่อ ขณะที่หุ้นเด่นเดือน ก.ย. คือ ASK, CHG, CK, CPALL, PRM
