เมื่อวันที่ 2 ต.ค. 2561 ที่ผ่านมา โมโนกรุ๊ป ได้จัดงาน Open House เป็นวันแรก ซึ่งในปีนี้มาพร้อมธีม Universe of entertainment 2019 เปิดจักรวาลแห่งความบันเทิง เนรมิตสตูดิโอสเตจ 1 และ 2 ภายในสเตเดี้ยม 29 ถนนชัยพฤกษ์ ให้กลายเป็นจักรวาลแห่งความบันเทิง

โดยงานนี้ทางผู้บริหารในเครือโมโน กรุ๊ป ได้มีการเผยแผนธุรกิจในปีหน้าที่กำลังจะมาถึง ทั้งด้านภาพยนตร์ฟอร์มยักษ์และซีรีส์ดังที่เตรียมพร้อมไว้ให้คุณผู้ชมกันอย่างเต็มอิ่ม บนช่องโมโน29 ทั้งภาพยนตร์สัญชาติไทย ศิลปินเลือดใหม่และรุ่นเก๋าของโมโนมิวสิค อีกทั้งแพลตฟอร์มออนไลน์ทั้งหมดที่อยู่ในเครือโมโนอีกด้วย

ส่วนของรายการข่าวนั้น ก็ยังคงเน้นนำเสนอข่าวให้คุณผู้ชมได้รับชมก่อนใคร คัดข่าวเด่น นำเสนอโดยผู้ประกาศรุ่นใหม่ที่มีความน่าเชื่อถือ กระชับ ตรงไปตรงมา นอกจากนี้ยังมีกีฬา บาสเกตบอล มวยท็อปคิงส์ เวิล์ดซีรีส์ และเซปักตะกร้อ ให้ชมกันอย่างจุใจตลอดทั้งปี
สำหรับงาน Open House ครั้งนี้ ได้เปิดโอกาสให้ผู้เข้าร่วมงานได้ซักถาม พูดคุยแผนธุรกิจกันอย่างใกล้ชิด เป็นกันเอง และยังมีกิจกรรมให้ผู้เข้าร่วมงานได้ร่วมสนุกอีกด้วย
