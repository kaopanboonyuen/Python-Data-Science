รายงานข่าวแจ้งว่า การประชุมคณะกรรมการ กิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เพื่อหารือกรณีเยียวยาผู้ใช้บริการดีแทค เพื่อขอให้ลูกค้าดีแทคได้รับสิทธิเข้าสู่มาตรการคุ้มครองผู้ใช้บริการตาม ประกาศ กสทช. จากการที่คลื่น 850 เมกะเฮิรตซ์ที่จะสิ้นสุดสัมปทานวันที่ 15 ก.ย.นี้ แต่ยังมีลูกค้าบางส่วนที่ยังคงใช้คลื่นดังกล่าวอยู่ และจะได้รับผลกระทบหากยกเลิกไป ว่า

ที่ประชุมได้มีมติ 4:2 เสียง ไม่เยียวยาลูกค้าตามที่ดีแทคร้องขอ เพราะเห็นว่าเหตุผลดีแทคอ้างยังไม่น้ำหนักไม่เพียงพอ ที่อ้างลูกค้าคงค้างในคำนิยามว่ามีอยู่จำนวนมาก จึงไม่เข้าข่ายการให้เยียวยา ตอนนี้มีหนังสือให้แจ้งให้ลูกค้าโอนลูกค้าโดยเร็ว ให้โอนภายใน 3 วันตามคาปาซิตี้ต่อวันๆ ละ 60,000 ราย
ด้านนายฐากร ตัณฑสิทธิ์ เลขาธิการกสทช. กล่าวว่า กสทช.มีความห่วงใยเลขหมายทั้ง 94,625 ราย และห่วงลูกค้ากระทบ เราได้มีหนังสือแจ้งให้ทางดีแทคโอนลูกค้าโดยเร็วตั้งแต่ 20 มิ.ย. ให้โอนลูกค้าไปก่อนหน้านี้แล้ว
ซึ่งระหว่างดังกล่าวล่วงเลยมาช้านานมาก และพิจารณาแล้วว่าการสิ้นสุดสัมปทานที่ผ่านมา เอไอเอส และดีพีซี ก็เคยมีซิมดับ 400,000 และ 200,000 รายตามลำดับ มีการให้ลงทะเบียนซิมไปแล้วแต่กลับไม่มีความคืบหน้า
