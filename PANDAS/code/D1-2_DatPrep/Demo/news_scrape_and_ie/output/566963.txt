ชาวประมง จ.นครพนม อาศัยช่วงน้ำหลากระดับน้ำโขงปรับตัวสูง  จับปลาขาย  ฟันรายได้ 3 – 5 พันบาทต่อวัน
จังหวัดนครพนมช่วงขณะนี้มีฝนตกอย่างต่อเนื่อง นอกจากจะเกิดน้ำท่วมหลากระดับน้ำโขงปรับตัวสูงขึ้น ยังช่วยให้ชาวประมงตลอดแนวลำน้ำโขงหลายอำเภอออกจับปลาในแม่น้ำโขงได้หลากหลายชนิดเป็นจำนวนมาก และเป็นปลาตัวใหญ่ๆ ซึ่งแต่ละตัวน้ำหนักหลายกิโลกรัม โดยจะมีแม่ค้ามากว้านรับซื้อทั้งหมด ทำเงินให้ชาวประมงเฉลี่ยวันละ 3-5 พันบาทต่อวัน
โดยหากโชคดีจับปลาตัวใหญ่ได้มากแม่ค้าจะนำปลาที่ซื้อมาขายทำกำไรอีกทอดหนึ่งที่ตลาด มีทั้งขายเหมาตัวและชำแหละขายตามแต่ลูกค้าต้องการ โดยลูกค้าจะมีทั้งประเภทเป็นร้านอาหารปลาน้ำโขงมาสั่งซื้อไปปรุงอาหารให้ลูกค้าที่ร้านบริโภค และลูกค้าส่วนหนึ่งจะเป็นกลุ่มแม่บ้านซื้อไปปรุงอาหารกินกันในครอบครัว และประหยัดค่าใช้จ่ายไม่ต้องไปกินร้านอาหารเพราะมีราคาแพงกว่าซื้อไปทำกินเองที่บ้าน

ชวนคนไทย ปลูกดอกดาวเรือง รำลึกพระมหากรุณาธิคุณ ในหลวง ร.9 อ่านต่อที่นี่

