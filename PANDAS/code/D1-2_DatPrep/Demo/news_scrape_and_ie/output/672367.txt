นางแพตริเซีย มงคลวนิช โฆษกกรมสรรพากร เปิดเผยว่า ภาคเอกชนที่สมัครเป็นตัวแทนเพื่อดำเนินการคืนภาษีมูลค่าเพิ่มให้แก่นักท่องเที่ยวในเมือง ต้องเป็นบริษัทห้างหุ้นส่วน นิติบุคคล ซึ่งจะช่วยเพิ่มทางเลือกให้กับนักท่องเที่ยวที่ซื้อสินค้าจากผู้ประกอบการจดทะเบียนสามารถที่จะขอคืนเงินภาษีมูลค่าเพิ่มจากตัวแทนดังกล่าวไว้ใช้สอยต่อได้อีก

อีกทั้งยังเป็นการช่วยกระตุ้นเศรษฐกิจของประเทศและเป็นการส่งเสริมการท่องเที่ยว สนับสนุนให้ประเทศไทยเป็นสวรรค์แห่งการชอปปิ้งอีกทางหนึ่ง
โดยภาคเอกชนสามารถยื่นแบบคำขออนุมัติให้บริการเป็นตัวแทนคืนเงินภาษีแวตได้ ตั้งแต่วันที่ 7 – 17 กันยายน 2561 โดยผู้ที่ได้รับการอนุมัติจะให้บริการเป็นตัวแทนคืนภาษีมูลค่าเพิแก่นักท่องเที่ยวเป็นระยะเวลา 6 เดือน ตั้งแต่วันที่ 1 ตุลาคม 2561-วันที่ 31 มีนาคม 2562
