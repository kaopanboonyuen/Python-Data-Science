บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (7 พ.ย.) ว่า แนวโน้มตลาดหุ้นไทยมีมุมมองเป็นกลาง คาดดัชนีแกว่งตัว 1,665 – 1,680 จุด เนื่องจากคาดว่านักลงทุนจะชะลอการซื้อขายเพื่อรอผลการเลือกตั้งกลางเทอมของสหรัฐฯ ในวันนี้ รวมถึงการประชุม FED และคำแถลงภาวะเศรษฐกิจสหรัฐในวันที่ 7 – 8 พ.ย.

โดยทั้งนี้โพลล่าสุดคาดว่าพรรค Democrat จะได้เสียงข้างมากในสภาผู้แทนราษฏร ส่วนพรรค Republican จะได้เสียงข้างมากในวุฒิสภาซึ่งมองลบเล็กน้อยต่อภาวะการลงทุน ส่วนการประชุม FED คาดว่าจะคงอัตราดอกเบี้ยที่ 2.25% ก่อนจะปรับขึ้นดอกเบี้ยในการประชุมครั้งหน้า
นอกจากนี้ราคาน้ำมันดิบที่ปรับตัวลงต่อเนื่องหลังสหรัฐผ่อนผันให้ 8 ประเทศสามารถนำเข้าน้ำมันจากอิหร่านได้ รวมถึงการเพิ่มกำลังการผลิตของรัสเซีย สหรัฐ และกลุ่มโอเปกซึ่งเป็นลบต่อกลุ่มพลังงานและทิศทางการลงทุนด้วยเช่นกัน
กลยุทธ์การลงทุนวันนี้ : Selective Buy  ทยอยสะสมหุ้นที่มีแนวโน้มผลประกอบการ 3Q18 จะออกมาดี SAWAD, ROBINS, ANAN, SVI, BCH, CHG, CKP, EA, GULF, PYLON และ STA
-กลุ่มรับเหมา (STEC, SEAFCO) นิคมฯ (AMATA) รับผลบวกจากการเลือกตั้ง และรัฐบาลอนุมัติโครงการขนาดใหญ่ใน EEC 5 โครงการวงเงิน 6.5 แสนลบ.
-กลุ่มท่องเที่ยว (CENTEL, MINT, ERW) ครม.ยกเลิกค่าธรรมเนียมวีซ่านักท่องเที่ยวในช่วง พ.ย. 61 – ม.ค. 62
