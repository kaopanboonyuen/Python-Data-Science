วันนี้ (2 ก.พ. 2561) พลตำรวจเอกวิระชัย ทรงเมตตา รองผู้บัญชาการตำรวจแห่งชาติ  ได้ออกมาเปิดเผยว่า ขณะนี้มีประชาชนจำนวนมาก ที่ตกเป็นเหยื่อแก๊งแชร์ลูกโซ่สกุลเงินดิจิตอล อาทิ BITCOIN หรือ UTOKEN เป็นต้น


เนื่องจากสกุลเงินดังกล่าว ประชาชนส่วนใหญ่เข้าใจคลาดเคลื่อนว่าเป็นสิ่งที่ชำระหนี้ได้และมีมูลค่า แต่แท้จริงแล้วใช้ไม่ได้จริงตามกฎหมาย เนื่องจากมีการตั้งราคาขึ้นมาเองในเครือข่ายเพื่อสร้างแรงจูงใจให้คนเข้ามาลงทุน ดังนั้นเพื่อเป็นการป้องกันไม่ให้ผู้คนหลงผิดตกเป็นเหยื่อ จึงได้ออกมาเตือนใจให้ระมัดระวังดังกล่าว
ส่วนแนวทางการดำเนินการติดตามผู้กระทำผิดมาดำเนินคดีนั้น ทำได้ยากอยู่เพราะกลุ่มผู้หลอกร่วมลงทุน ส่วนใหญ่ต้นทางมักอยู่ในต่างประเทศ อาทิ หมู่เกาะหรือประเทศที่ยากต่อการติดตามหรือไม่มีการสนธิสัญญาการส่งตัวผู้ร้ายข้ามแดน ทำให้ยากแก่การจับกุม

สำหรับการกระทำในลักษณะนี้เข้าข่ายความผิดตามพระราชกำหนดการกู้ยืมเงินฯ มีโทษจำคุกตั้งแต่ 5 ปี ถึง 10 ปี และปรับตั้งแต่ 500,000 ถึง 1,000,000 ล้านบาท
