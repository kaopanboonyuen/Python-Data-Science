หุ้นไทยเช้านี้เปิดตลาดเพิ่มขึ้น 1.31 จุด แตะ 1,568.16 จุด มูลค่า 2,339.84 ล้านบาท
บรรยากาศการลงทุนในตลาดหุ้นไทยเช้าวันนี้ (6 มิ.ย.) เปิดทำการเมื่อเวลา 10.00 น. ดัชนีปรับตัวเพิ่มขึ้น 1.31 จุด แตะที่ระดับ 1,568.16 จุด ด้วยมูลค่าการซื้อขาย 2,339.84 ล้านบาท
ขณะที่ บริษัท หลักทรัพย์ฟิลลิป (ประเทศไทย) จำกัด (มหาชน) เปิดเผยถึงแนวโน้มในตลาดหุ้นไทยวันนี้ ว่า คาดดัชนีเคลื่อนไหวกรอบแคบ ซึ่งในประเทศยังไม่มีปัจจัยใหม่ๆ ขณะที่แรงขายทำกำไรเป็นกลุ่มๆ มีให้เห็นเป็นระยะ ซึ่งมองกรอบการเคลื่อนไหววันนี้ 1,560-1,570 จุด
ทั้งนี้ ปัจจัยที่ต้องติดตาม ได้แก่ การเลือกตั้งในประเทศอังกฤษ การประชุมธนาคารกลางยุโรป วันที่ 8 มิ.ย.
ข่าวจาก INN
