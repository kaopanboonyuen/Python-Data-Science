คาด ต้นเดือน มี.ค.  ธ.ก.ส. เปิดให้คนจนกู้เงิน 50,000 บาทต่อราย  ตามมติ ครม. มั่นใจขจัดหนี้นอกระบบให้เป็นศูนย์ได้
นายพรชัย ฐีระเวช รองผู้อำนวยการสำนักงานเศรษฐกิจการคลัง (สศค.)  เปิดเผยกับว่า ประมาณช่วงต้นเดือนมีนาคม 2560 ธนาคารเพื่อการเกษตรและสหกรณ์การเกษตร หรือ ธ.ก.ส. จะเปิดให้ประชาชนมายื่นขอสินเชื่อตามมติคณะรัฐมนตรี หรือ ครม.ที่อนุมัติโครงการสินเชื่อรายย่อย เพื่อให้ผู้มีรายได้น้อยสามารถเข้าถึงแหล่งเงินในระบบได้ กรณีฉุกเฉินกู้ได้ไม่เกิน 50,000 บาทต่อราย


โดยคิคอัตราดอกเบี้ยแบบคงที่ร้อยละ 0.85 ต่อเดือน หรือ ร้อยละ 10 ต่อปี ซึ่งโครงการดังกล่าว เป็นส่วนหนึ่งของมาตรการแก้หนี้นอกระบบ ทั้งนี้ พร้อมยืนยันว่า วงเงินสินเชื่อ 10,000 ล้านบาท ผ่านธนาคารออมสิน และ ธ.ก.ส.ธนาคารละ 5,000 ล้านบาทนั้น จะรองรับผู้กู้ได้ประมาณ 2 แสนราย
ขณะที่ รองผู้อำนวยการ สศค. กล่าวเพิ่มเติมว่า ในวันที่ 1 มีนาคมนี้ นายกรัฐมนตรี จะเปิดตัวโครงการแก้ไขหนี้นอกระบบอย่างครบวงจรที่เมืองทองธานี โดยมั่นใจว่า จากความร่วมมือของทุกภาคส่วน จะสามารถขจัดหนี้นอกระบบในประเทศไทยให้เป็นศูนย์ได้
