บล.ฟินันเซีย ไซรัส ระบุบทวิเคราะห์วันนี้ (21 พ.ค.) ว่า แนวโน้มตลาดหุ้นไทยวันนี้เราคาดว่า SET Index จะยังแกว่งตัว SidewaysUp จากบรรยากาศการลงทุนที่ผ่อนคลายขึ้น หลังสหรัฐฯ และจีนยืนยันไม่ทำสงครามการค้า ขณะที่กลุ่มสื่อสารฯ คาดว่ายังหนุนตลาดได้ต่อจากความกังวลเรื่องการประมุลคลื่น 1800 MHz ที่หมดไป

อย่างไรก็ตามปัจจัยสำคัญที่ต้องติดตามคือตัวเลข GDP 1Q18 เช้านี้ ซึ่งหากออกมาดีกว่าคาด (ตลาดคาดเหนือ 4%) มีโอกาสที่ตลาดจะปรับประมาณการขึ้น ขณะที่กรอบการบวกคาดว่ายังไม่กว้างนัก โดยกลางสัปดาห์ติดตามศาลรัฐธรรมนูญตีความกฎหมายที่มา ส.ว. และอภิปรายกฎหมายเลือกตั้ง ส.ส.
สำหรับกลยุทธ์การลงทุน เก็งกำไรหุ้นที่ Laggard ตลาด สะสมหุ้นพื้นฐานช่วงที่ตลาดอ่อนตัว โดยหุ้นเด่นเดือน พ.ค. คือ BEM, CHG, EA, SC, THANI
