บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (19 ก.ย.) ว่า แนวโน้มตลาดหุ้นไทยคาดการณ์ SET Index ปรับตัวขึ้นทดสอบ 1,750 – 1,760 จุด เนื่องจากสหรัฐและจีนเรียกเก็บภาษีนำเข้าต่ำกว่าที่ตลาดคาด โดยสหรัฐเก็บภาษีนำเข้าสินค้าจีน 2 แสนล้านดอลลาร์ โดยเริ่มเก็บภาษีที่ 10% มีผลตั้งแต่วันที่ 24 ก.ย. ก่อนจะเก็บเพิ่มเป็น 25% ช่วงต้นปี 62
ในขณะที่จีนเก็บภาษีนำเข้าสินค้าสหรัฐในอัตรา 5 – 10% วงเงิน 6 หมื่นล้านดอลลาร์มีผล 24 ก.ย. ซึ่งต่ำกว่าที่ตลาดคาดไว้ว่าจะเก็บภาษีที่ 20% ส่งผลให้ความกังวล Trade war ผ่อนคลายลง นอกจากนี้ปัจจัยบวกจากกรอบเวลาการเลือกตั้งที่ชัดเจนในช่วงเดือนก.พ. – พ.ค. 62
รวมถึงคาดการณ์กระแส Fund Flow ต่างชาติที่จะไหลเข้าในช่วงสัปดาห์นี้ หลัง FTSE rebalance Asia EX Japan ยกระดับโปแลนด์ขึ้นสู่ FTSE-DM ส่งผลให้มีเม็ดเงินกระจายสู่กลุ่มตลาด Emerging Market
กลยุทธ์การลงทุนวันนี้ : Selective Buy กลุ่มพลังงาน (PTT, PTTGC, TOP, PTTEP) ราคาน้ำมันดิบทรงตัวระดับสูง รวมถึงกระทรวงพลังงานเปิดยื่นเข้าประมูลแหล่งบงกช-เอราวัณในวันที่ 25 ก.ย.
Domestic play รับผลบวกจากการเลือกตั้ง รับเหมา (STEC, SEAFCO), นิคมฯ (AMATA) กลุ่มค้าปลีกที่มีฐานลูกค้าต่างจังหวัด (ROBINS, CPALL, DCC, TK)
กลุ่มธนาคาร เทรนด์ดอกเบี้ยขาขึ้น (BBL, SCB, KKP, TMB) กลุ่ม defensive stock เช่น กลุ่มโรงพยาบาล (BDMS, BCH, CHG) กลุ่มโรงไฟฟ้า (BGRIM, CKP, EA)
