กรมทางหลวงชนบท เพิ่มความปลอดภัยแก้ไขปัญหาการจราจร สร้างอุโมงค์ทางลอด  จุดตัดทางรถไฟขอนแก่น  สาย ขก.1027 คืบหน้ากว่า 94% คาดแล้วเสร็จ มิ.ย. นี้
นายพิศักดิ์ จิตวิริยะวศิน อธิบดีกรมทางหลวงชนบท  เปิดเผยว่า กรมทางหลวงชนบท ได้ก่อสร้างอุโมงค์ลอดทางรถไฟ จุดตัดทางรถไฟกับถนนทางหลวงชนบท สาย ขก.1027 แยกทางหลวงหมายเลข 2 บ้านโคกท่า ตำบลศิลา อำเภอเมือง จังหวัดขอนแก่น ระยะทางรวม 2.125 กิโลเมตร เพื่อให้สอดคล้องกับมาตรการความปลอดภัยของการรถไฟแห่งประเทศไทย

และช่วยแก้ไขปัญหาจราจร ลดอุบัติเหตุบริเวณจุดตัดทางรถไฟให้มีความสะดวกปลอดภัยมากยิ่งขึ้น ทั้งนี้ ปัจจุบันโครงการมีความคืยหน้าด้านการก่อสร้างไปแล้วกว่าร้อยละ 94 โดยขณะนี้อยู่ระหว่างดำเนินงานโครงสร้างทาง ผิวจราจร งานไฟฟ้าแสงสว่าง งานสะพานลอย ป้าย/เครื่องหมายจราจร และงานผนังตกแต่งภายในทางลอด ซึ่งคาดว่าจะก่อสร้างแล้วเสร็จในเดือนมิถุนายน 2560 ใช้งบประมาณในการก่อสร้างทั้งสิ้น 411.641 ล้านบาท

ขอบคุณภาพจาก   www.kk-railway.com
