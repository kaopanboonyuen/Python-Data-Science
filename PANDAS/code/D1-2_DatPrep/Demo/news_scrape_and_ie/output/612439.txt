วันที่ 21 มกราคม 61 ผู้สื่อข่าวได้เดินทางไปที่ร้าน กาแฟ Happy Garden ซึ่งเป็นร้านอาหารและร้านกาแฟ ซึ่งตั้งอยู่ที่ถนนพะเยา-เชียงใหม่ กม.ที่ 1 บ้านเกษตรสุข หน้าไร่เทียนวิหารฟาร์ม เลขที่ 236 ม.15 ต.แม่กา อ.เมือง จ.พะเยา เป็นร้านอาหารและร้านกาแฟบรรยากาศร้านแบบสบายๆ ที่แปลกตาและแปลกใจสำหรับลูกค้า คือ กาแฟที่ทางร้านนำมาเสริฟไม่ได้ใช้ช้อนคนกาแฟแต่เป็นก้านไม้อบเชย ซึ่งเป็นสมุนไพรจีนที่มีสรรพคุณที่เป็นประโยชน์

นาง ปิยะวรรณ เงินเย็น อายุ 32 ปี เจ้าของร้าน กล่าวว่า ได้รับกาแฟจากโครงการหลวงมาเพราะเป็นคนชอบดื่มกาแฟ และได้ไปเรียนการทำกาแฟที่เชียงใหม่ จึงได้เปิดทำกาแฟขายควบคู่ไปกับร้านอาหาร แต่ตนเองเป็นคนที่เป็นหวัดง่าย เลยเกิดไอเดียนำอบเชยซึ่งเป็นสมุนไพรที่มีสรรพคุณในการแก้อาการหวัดและภูมิแพ้

โดยใช้อบเชยที่มีกลิ่นหอมมาทำเป็นช้อนกาแฟทำให้เวลากินกาแฟแล้วนอกจากจะทำให้กินกาแฟอร่อย มีกลิ่นหอมของอบเชยและยังช่วยบรรเทาอาการหวัดหรือภูมแพ้อีกด้วย ทางร้านมีบริการกาแฟร้อน กาแฟเย็น ชาเขียว ชานม ชามะนาว อาหารและเครื่องดื่ม ร้านเปิดบริการทุกวันตั้งแต่ เวลา 09.00 น.-22.00น.
