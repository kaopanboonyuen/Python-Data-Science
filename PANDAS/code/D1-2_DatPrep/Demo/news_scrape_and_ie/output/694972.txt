นายชาติชาย พยุหนาวีชัย ผู้อำนวยการธนาคารออมสิน เปิดเผยว่า ตามที่คณะกรรมการนโยบายการเงิน (กนง) ครั้งที่ 8/2561 เมื่อวันที่ 19 ธันวาคม 2561 ที่ผ่านมา มีมติปรับขึ้นอัตรราดอกเบี้ยร้อยละ 0.25 ต่อปี และจากการประชุมคณะกรรมการบริหารสินทรัพย์และหนี้สินของธนาคารออมสินพิจารณาแล้วเห็นว่า
เพื่อเป็นการเพิ่มรายได้และมอบของขวัญปีใหม่ให้กับประชาชนลูกค้าผู้ฝากเงิน จึงมีมติให้ปรับขึ้นอัตราดอกเบี้ยเงินฝากประจำ 3 เดือน 6 เดือน 12 เดือน 24 เดือน และ 36 เดือน ในอัตราร้อยละ 0.25 ต่อปี สำหรับบุคคลธรรมดา และนิติบุคคลที่ไม่แสวงหากำไร โดยมีผลตั้งแต่วันที่ 24 ธันวาคม 2561 เป็นต้นไป
ขณะเดียวกันเพื่อเป็นการพยุงค่าใช้จ่ายไม่ให้ผู้กู้ได้รับผลกระทบ จึงยังไม่มีการปรับอัตราดอกเบี้ยเงินกู้ในช่วงนี้ จนกว่าจะมีการเปลี่ยนแปลงดอกเบี้ยเงินกู้ในระบบธนาคาร โดยเฉพาะลูกค้าสินเชื่อโครงการธนาคารประชาชน หรือสินเชื่อกลุ่มลูกค้ารายย่อยและฐานราก จะไม่มีการปรับขึ้นดอกเบี้ยแต่อย่างใด

