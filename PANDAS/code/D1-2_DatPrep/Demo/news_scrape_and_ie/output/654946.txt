บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (4 ก.ค.) ว่า แนวโน้มตลาดหุ้นไทยวันนี้คาดว่า SET Index จะแกว่งตัว Sideways หลังจากที่ฟื้นตัวได้ค่อนข้างดี 2 วันติดต่อกัน โดยยังมองดัชนีเพียงแค่รีบาวด์ระยะสั้นและกรอบการบวกคาดยังจำกัดเนื่องจากกระแสเงินทุนต่างชาติยังไหลออก

รวมถึงยังต้องติดตามพัฒนาการของประเด็นสงครามการค้าระหว่างสหรัฐฯและจีนซึ่งยังไม่เห็นสัญญาณว่าจะสามารถเจรจากันได้ก่อนเส้นตายวันที่ 6 ก.ค. รวมถึงยังมีโอกาสเห็นการเรียกเก็บภาษีระหว่างกันเพิ่มเติมระหว่างสหรัฐฯและชาติพันธมิตรอื่นๆ เราจึงยังให้เน้นลงทุนในหุ้นกลุ่ม Domestic และ Dividend Play เป็นหลักอยู่
สำหรับกลยุทธ์การลงทุน ยังเน้นลงทุนในหุ้น Domestic และหุ้นปันผลสูง โดยหุ้นเด่นเดือนก.ค. BANPU, CPF, EPG, PTTEP, TISCO
