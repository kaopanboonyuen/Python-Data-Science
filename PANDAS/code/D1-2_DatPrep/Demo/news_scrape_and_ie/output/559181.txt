นายกสมาคมอาคารชุดไทย คาด  อสังหาฯ  กทม.-ปริมณฑล ปี60 ขยายตัว 5% แตะ 3. 7 แสนล้าน มองดอกเบี้ยขาขึ้น แต่ยังไม่กระทบ
นายประเสริฐ แต่ดุลยสาธิต นายกสมาคมอาคารชุดไทย และ ประธานเจ้าหน้าที่บริหาร กลุ่มธุรกิจพฤกษา เรียลเอสเตท-พรีเมียม  เปิดเผยว่า ตลาดอสังหาริมทรัพย์ปี 2560 ในเขต กทม. และปริมณฑลคาดว่าจะขยายตัวได้ 5% โดยมีมูลค่าอยู่ที่ 3.7 แสนล้านบาท พร้อมมองว่าขณะนี้เป็นโอกาสทองของผู้บริโภคที่จะเลือกซื้อบ้านหรือคอนโด เนื่องจากผู้ประกอบการกำลังเร่งระบายสต็อกที่มีอยู่ จึงออกโปรโมชั่นที่เป็นประโยชน์ต่อผู้บริโภค

สำหรับข้อห่วงใยของภาคอสังหาริมทรัพย์ คือ การฟื้นตัวเศรษฐกิจ เพราะมีผลโดยตรงต่อกำลังซื้อของตลาดระดับกลางล่างที่มีแรงกดดันจากหนี้ครัวเรือนอยู่ แต่อย่างไรก็ตาม ภาครัฐยังไม่จำเป็นต้องออกมาตราการที่เกี่ยวข้องกับอสังหาริมทรัพย์ ส่วนแนวโน้มอัตราดอกเบี้ยมีโอกาสที่จะปรับขึ้น แต่ยังอยู่ในอัตราที่ต่ำ ซึ่งยังไม่มีผลต่อภาคอสังหาฯ
นายประเสริฐ  กล่าวอีกว่า แนวโน้มการดำเนินธุรกิจของ พฤกษา เรียลเอสเตท ได้มีการปรับพอร์ตการลงทุน ซึ่งในช่วงไตรมาส 1 ที่ผ่านมา บริษัทประสบความสำเร็จจากการบุกตลาดระดับบน โดยเฉพาะคอนโดมิเนียม ล่าสุด กับโครงการ เดอะ รีเซิร์ฟ ทองหล่อ
