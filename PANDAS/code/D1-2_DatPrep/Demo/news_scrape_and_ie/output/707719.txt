บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (12 ก.พ.) ว่า แนวโน้มตลาดหุ้นไทยยังมอง SET Index อยู่ในช่วงแกว่งตัวพักฐาน โดยประเด็นกดดันยังมาจากทั้งปัจจัยในและต่างประเทศ ทั้งเรื่องสงคราม 
การค้า และ Brexit ที่เข้าใกล้เส้นตายในเดือน มี.ค. เข้าไปทุกขณะ

ขณะที่ วันที่ 15 ก.พ. ต้องดูว่าสหรัฐฯ จะเกิด Government Shutdown อีกหรือไม่ ส่วนปัจจัยการเมืองในประเทศยังต้องติดตามอย่างใกล้ชิด ทำให้บรรยากาศการลงทุนในภาพรวมยังไม่มีปัจจัยบวกใหม่หนุน ซึ่งมองว่าหุ้นที่ราคาขยับแบบช้าๆ และมีความ Defensive น่าจะเคลื่อนไหวได้แข็งแรงกว่าตลาด
สำหรับกลยุทธ์การลงทุนหุ้นไทย เน้นลงทุนหุ้นที่ยัง Laggard ตลาดและ Defensive ทยอยสะสมหุ้นพื้นฐานกลับในช่วงตลาดปรับลง ขณะที่หุ้นเด่นเดือน ก.พ ได้แก่ EA, ERW, GLOBAL, SAPPE, SEAFCO
