บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (10 ม.ค.) ว่า แนวโน้มตลาดหุ้นหุ้นไทย คาด SET Index พักตัว 1,580 – 1,600 จุด เนื่องจากมีปัจจัยบวก/ลบคละเคล้า โดยภาวะตลาดได้แรงหนุนจากความคืบหน้าการเจรจาการค้าระหว่างสหรัฐ-จีน

โดยจีนให้คำมั่นจะซื้อสินค้าการเกษตร พลังงาน และการผลิต/บริการจำนวนมากจากสหรัฐ ซึ่งหนุนให้ราคาน้ำมันดิบปรับตัวขึ้นต่อเนื่องและเป็นบวกต่อกลุ่ม Energy นอกจากนี้รายงานการประชุมเฟดเดือน ธ.ค. ส่งสัญญาณชะลอการปรับขึ้นอัตราดอกเบี้ยยังเป็นบวกต่อทิศทางการการลงทุนในตลาดหุ้นทั่วโลกด้วยเช่นกัน
อย่างไรก็ตามแรงกดดันจากกลุ่ม Healthcare หลังกกร.นำยาและบริการทางการแพทย์ขึ้นบัญชีควบคุม ประกอบกับวิกฤต Shutdown ของสหรัฐที่ยังไม่มีทางออกหลังพรรค Democrat และปธน.ทรัมป์ยังไม่สามารถตกลงกันได้ซึ่งเป็นแรงกดดันต่อภาวะการลงทุน
กลยุทธ์การลงทุนวันนี้ : Selective Buy
-กลุ่มพลังงาน (PTT, PTTEP, TOP, PTTGC) อานิสงส์ราคาน้ำมันดิบดีดตัวขึ้น
-กลุ่มอาหาร ( TU , ASIAN) EU ปลดธงเหลืองต่อการนำเข้าสินค้าประมงของไทย
-กลุ่มท่องเที่ยวและโรงแรม ( AOT MINT CENTEL ERW ) ครม.ขยายเวลามาตรการฟรีค่าธรรมเนียมวีซ่า (VOA) ถึงวันที่ 30 เม.ย.19
-กลุ่มค้าปลีก (HMPRO, ROBINS, CPALL) ยอดใช้จ่ายเพิ่มในช่วงปลายปีและนโยบายกระตุ้นภาครัฐ
-กลุ่มไฟแนนซ์ (MTC, SAWAD) คาดงบ 4Q18 เติบโตต่อเนื่องจากการขยายสินเชื่อและสาขาเพิ่มขึ้น
-หุ้น Defensive Stock ในช่วงตลาดผันผวน BEM , BGRIM และ TTW
