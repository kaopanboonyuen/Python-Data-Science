รายงานข่าวแจ้งว่า หลังไตรมาส 3 ปีที่แล้ว Xiaomi ได้ขึ้นเป็นแบรนด์ผู้นำตลาดสมาร์ทโฟนในอินเดีย ซึ่งแซงหน้า Samsung ไปเป็นที่เรียบร้อย ด้วยยอดส่งมอบทั้งหมด 8.4 ล้านเครื่อง ครองส่วนแบ่งที่ 27% Canalys ระบุว่า ซัมซุงเสียส่วนแบ่งในตลาดสมาร์ทโฟนราคาถูกให้กับ Xiaomi ขณะที่การแข่งขันระหว่างสองแบรนด์นี้จะยังคงเข้มข้นต่อไปในปีนี้ เพราะซัมซุงจะพยายามเอาคืนในเซกเมนต์ที่เสียไปให้ได้
ส่วนซัมซุงถึงแม้จะเติบโตเพิ่มขึ้นจากปีที่แล้ว 17% แต่ส่งมอบน้อยลงจากไตรมาสก่อนหน้าเหลือ 7.3 ล้านเครื่อง ครองส่วนแบ่ง 25% ซึ่งเท่ากับ Xiaomi และซัมซุงรวมกันครองตลาดเกิน 50% ของอินเดีย ขณะที่ตลาดสมาร์ทโฟนอินเดียโดยรวมยังคงเติบโตที่ 6% ส่งมอบไปทั้งหมดราวๆ 30 ล้านเครื่อง โดยมี Vivo, Oppo และ Lenovo ตามมาในท็อป 5

ขอบคุณข้อมูล   canalys
ภาพจาก   www.mi.com
