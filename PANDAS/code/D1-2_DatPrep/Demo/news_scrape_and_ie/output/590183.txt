ทีโอที  พร้อมนำสายเคเบิลลงดินถ.สุขุมวิทแห่งแรก คาดหากได้ข้อสรุปดำเนินการแล้วเสร็จภายใน 2 ปี ทั้ง กทม.
นายมนต์ชัย หนูสง กรรมการผู้จัดการใหญ่ บมจ.ทีโอที เปิดเผยว่า การไฟฟ้านครหลวงเตรียมนำสายไฟฟ้าลงดินในพื้นที่กรุงเทพมหานครเพื่อวิสัยทัศน์ของเมืองนั้น ทาง TOT มีความพร้อมในการนำสายโทรคมนาคม หรือ สายเคเบิลลงดินในพื้นที่ กทม. เนื่องจากได้มีการก่อสร้างท่อส่งใต้ดินเป็นที่เรียบร้อยแล้ว โดยจุดแรกจะเริ่มนำร่องในพื้นที่ถนนสุขุมวิทตั้งแต่บริเวณซอยที่ 1 จนถึงซอยที่ 71 ซึ่งจะเริ่มในเดือนพฤศจิกายนนี้
อย่างไรก็ตาม มั่นใจว่า หากมีการตกลงระหว่างรัฐและเอกชนที่เป็นโอเปอร์เรเตอร์ สามารถสรุปพร้อมกันที่จะนำแนวสายโทรคมนาคมลงดิน คาดว่าจะใช้เวลาเพียง 2 ปี ในการนำสายโทรคมนาคมพื้นที่กรุงเทพมหานครลงดินได้ทั้งหมด หรือ คิดเป็นระยะทางที่ 2,000 กิโลเมตร ซึ่งในระหว่างนี้ทาง TOT กสทช. และกระทรวงดิจิตัลเพื่อเศรษฐกิจและสังคม อยู่ในระหว่างการหารือเพื่อหามาตรการจูงใจให้ภาคเอกชนนำสายเคเบิลลงดิน
