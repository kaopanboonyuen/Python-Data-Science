นาอำพร จอมเที่ยง เกษตรกรในพื้นที่ หมู่ที่ 4 ตำบลห้วยเจริญราษฎร์ อำเภอแม่ใจ จังหวัดพะเยา ได้นำผลผลิตพริกหนุ่มพันธุ์นางพญา ออกมาจำหน่ายภายในบริเวณสวนของตนเอง หลังจากที่ได้ทำการปลูกไว้ประมาณ 1 ไร่ และสามารถที่เก็บเกี่ยวผลผลิตได้ในช่วงนี้เป็นจำนวนมาก โดยเขาได้หันมาปลูกพริกหนุ่มพันธุ์เหนือนางพญาดังกล่าว เมื่อ 2 ปีที่ผ่านมา ส่งผลให้สร้างรายได้เป็นอย่างดี

นางอำพร เล่าว่า ตนเองหันมาปลูกพริกหนุ่มสดดังกล่าวเมื่อ 2 ปีที่ผ่านมา ซึ่งสามารถให้ผลผลิตได้เป็นอย่างดี โดยเฉพาะฤดูหนาวจะดูแลได้ง่ายกว่าฤดูฝน และผลผลิตจะดี ซึ่งตนเองได้ทำการปลูกไว้ประมาณ 2 พันต้น โดยแต่ละต้นจะให้ผลผลิตประมาณ 3-5 กิโลกรัม
ในส่วนของตลาดจะนำไปจำหน่ายเอง รวมทั้งมีพ่อค้าแม่ค้าเดินทางมารับซื้อถึงสวน โดยเฉลี่ยหากนำออกไปจำหน่ายก็จะตกที่ราคากิโลกรัมละ 25 บาท ซึ่งหากเดินทางมารับซื้อจากสวนก็จะประมาณ 20 บาท ซึ่งในแต่ละเดือนสามารถเก็บเกี่ยวผลผลิตโดยเฉพาะพริกในแต่ละปีจะสามารถสร้างรายได้ให้เฉลี่ยต่อไร่ประมาณ 1 แสนบาท
ซึ่งถือว่าเป็นรายได้ที่ดี หากผลผลิตมีความสวยงามเหมือนในปีนี้และราคาตามท้องตลาดที่ดี ทำให้เกษตรกรสามารถอยู่ได้และสร้างรายได้ให้เป็นอย่างดี นับว่าอาชีพการปลูกพริกหนุ่มสดในพื้นที่ตำบลเจริญราษฎร์ อำเภอแม่ใจ จังหวัดพะเยา เป็นอีกอาชีพหนึ่งที่สามารถสร้างรายได้ให้กับเกษตรกรในพื้นที่ได้เป็นอย่างดี โดยในขณะนี้เกษตรกรหลายรายเริ่มหันมาปลูกพริกเพื่อจำหน่าย
