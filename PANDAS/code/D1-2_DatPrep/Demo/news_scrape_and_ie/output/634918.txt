วันนี้ ( 19 เม. ย. 61 ) ที่ โรงแรมแบงค็อก แมริออท มาร์คีส์ ควีนส์ปาร์ค ถ.สุขุมวิท นายสมคิด จาตุศรีพิทักษ์ รองนายกรัฐมนตรี เป็นประธาน “ พิธีลงนามความร่วมมือ กับ นายแจ็ค หม่า (Mr. Jack Ma) ประธานกรรมการบริหาร Alibaba Groub และหน่วยงานภาครัฐกับ Alibaba Group ในความร่วมมือด้าน Smart Digital Hub and Digital Transformation Strategic Partnership ”

โดยบรรยากาศ การเป็นสักขีพยานการลงนามความร่วมมือระหว่างหน่วยงานภาครัฐกับ Alibaba Group ในด้าน Smart Digital Hub and Digital Transformation Strategic Partnership ขับเคลื่อนการพัฒนาเศรษฐกิจดิจิทัลไทยภายใต้ยุทธศาสตร์ประเทศไทย 4.0  ของ นายแจ็ค หม่า (Mr. Jack Ma) และ ดร.สมคิด จาตุศรีพิทักษ์ รองนายกรัฐมนตรี เป็นไปอย่างชื่นมื่น ขณะที่การทุ่มทุนในระยะแรก 11,000 ล้าน ผุด Smart Digital Hub ใน EEC พร้อมขนข้าว-ทุเรียนไทยขึ้นเว็บขายทั่วจีน และส่งเสริมการท่องเที่ยวผ่านระบบดิจิทัล
ทั้งนี้ความร่วมมือในโครงการหลักระหว่างรัฐบาลไทยและอาลีบาบา ประกอบด้วยกระทรวงอุตสาหกรรม 4 ด้าน
1. โครงการลงทุนสร้างศูนย์ Smart Digital Hub ลงทุนในพื้นที่ EEC เพื่อเป็นศูนย์ประมวลข้อมูลโลจิสติกส์รองรับขนส่งสินค้าระหว่างไทยกับจีน ข้ามพรมแดนสู่ประเทศเพื่อนบ้าน (CLMV) และไปยังที่อื่นทั่วโลก
2. โครงการความร่วมมือด้านการพัฒนาบุคลากรรองรับการส่งเสริมธุรกิจผ่าน E-Commerce โดยอาลีบาบาจะร่วมกับกรมส่งเสริมอุตสาหกรรม และกรมส่งเสริมการค้าระหว่างประเทศ กระทรวงพาณิชย์ มุ่งพัฒนากลุ่มคนเก่ง หรือดาวเด่นด้านดิจิทัล (Digital Talent) โดยอาลีบาบาเสนอให้วิทยาลัยธุรกิจอาลีบาบา นำ Platform E-Commerce มาใช้อบรมให้ความรู้ผู้ประกอบการไทย
3.โครงการร่วมส่งเสริม พัฒนาทักษะด้านดิจิทัลอีคอมเมิร์ซสำหรับผู้ประกอบการ SME และ Startup ของไทย เพื่อยกระดับขีดความสามารถให้กับผู้ประกอบการ Startup ระดับชุมชนทั่วประเทศ 4) อาลีบาบา เตรียมร่วมมือกับการท่องเที่ยวแห่งประเทศไทย (ททท) จัดทำ Thailand Tourism Platform บนออนไลน์เชื่อมโยงข้อมูลทางการท่องเที่ยวเมืองรองและการท่องเที่ยวชุมชน คาดว่ารายได้จากธุรกิจอีคอมเมิรซ์จะเติบโต 113,400 ล้านบาท ในปี 2561 เพิ่มเป็น 186,500 ล้านบาท ในปี 2565
4.ความร่วมมือด้านการท่องเที่ยวผ่านดิจิทัลและการส่งเสริมการท่องเที่ยวเมืองรอง ระหว่างการท่องเที่ยวแห่งประเทศไทย และ บริษัท Zhejiang Fliggy Network Technology Company Limited เช่น การแนะนำสถานที่ท่องเที่ยวเมืองรองและสินค้าชุมชน
อย่างไรก็ตามการมาเยือนประเทศไทย ของ แจ็ค หม่า ซึ่งมาพร้อมกับความหวังในการเชื่อมโยงระหว่างตลาดประเทศไทยและจีนผ่านเทคโนโลยีที่อาลีบาบามี ที่มีเม็ดเงินกวหลายหมื่นล้าน ในบรรยากาศอันชื่นมื่นวันนี้ผลจะออกมาเป็นรูปธรรมสวยงามแค่ไหน ต้องติดตามดูกันอย่างต่อเนื่อง
