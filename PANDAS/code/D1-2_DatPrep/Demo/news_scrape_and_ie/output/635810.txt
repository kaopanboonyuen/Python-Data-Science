รายงานข่าวแจ้งว่า เมื่อวันที่ 21 เม.ย. 2561 ที่ผ่านมา นายประสงค์ พูนธเนศ อธิบดีกรมสรรพากร ได้ออกมาเปิดเผยว่า กรมสรรพากรเตรียมจะเสนอคณะรัฐมนตรี คณะกรรมการกฤษฎีกา และ สภานิติบัญญัติ ให้มีการพิจารณาเก็บภาษีเพิ่มสำหรับผู้ถูกรางวัลสลากกินแบ่งรัฐบาล จากเดิมจัดเก็บที่ 0.25% เป็น 2% ของเงินรางวัล

โดยสาเหตุที่ต้องการแก้ไขประมวลรัษฎรกาเพื่อเพิ่มอัตราการจัดเก็บภาษีอากรแสตมป์สำหรับใบรับรางวัลนั้น เป็นเพราะ อัตราการจัดเก็บอากรแสตมป์ดังกล่าวได้ถูกใช้มานานถึง 36 ปีแล้ว ขณะที่อัตราเงินเฟ้อได้มีการเปลี่ยนแปลงไป ยกตัวอย่าง เงินรางวัลที่ 1 ในขณะนั้น อยู่ที่ 1 ล้านบาท แต่ขณะนี้ เพิ่มเป็น 6 ล้านบาท เป็นต้น
ทั้งนี้การปรับเปลี่ยนแก้ไขดังกล่าว ไม่ได้หวังจะให้กรม มีรายได้เพิ่มเข้ามาแต่ทำเพื่อให้เกิดความเป็นธรรมและให้อัตราจัดเก็บสอดคล้องกับสภาพเศรษฐกิจที่เปลี่ยนแปลงไปเท่านั้น
