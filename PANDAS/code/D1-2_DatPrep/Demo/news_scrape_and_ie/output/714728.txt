บริษัทหลักทรัพย์ กรุงศรี จำกัด (มหาชน) ระบุบทวิเคราะห์วันนี้ (13 มี.ค.) ว่า แนวโน้มตลาดหุ้นหุ้นไทยกลับมามีมุมมองเป็นกลาง คาดดัชนีจะเคลื่อนไหว Sideways ในกรอบ 1,625-1,630 จุด นักลงทุนจะยังชะลอการลงทุนหรือลดความเสี่ยงเพื่อรอความชัดเจนต่อสถานการณ์ Brexit ของอังกฤษ
ซึ่งวันนี้รัฐสภาอังกฤษจะลงมติ เห็นชอบต่อการที่อังกฤษจะแยกตัวออกจาก EU โดยไร้ข้อตกลงหรือไม่ (No deal) ซึ่งมีแนวทางที่เป็นไปได้เพียง 2 แนวทาง คือ 1) กรณีเลวร้ายสุด คือ Brexit แบบ No deal และ 2) ลงมติไม่เห็นชอบ ซึ่งอังกฤษจะเข้าสู่ขบวนการเพื่อขอเลื่อน Brexit ออกไป เราคงมุมมองเดิมโดยคาด อังกฤษจะขอเลื่อน Brexit จากกำหนดเดิม 29 มี.ค.19 ออกไป
กลยุทธ์การลงทุน : Selective Buy เน้น Domestic play
-กลุ่มโรงกลั่น (TOP, PTTGC, SPRC) คาดงบ 1Q19 เป็นบวกจากค่าการกลั่นฟื้นตัวขึ้นและ Stock gain
-กลุ่มค้าปลีก (CPALL, ROBINS, HMPRO) ได้ประโยชน์เม็ดเงินที่จะสะพัดมากขึ้นในช่วงก่อนการเลือกตั้ง
-กลุ่มท่องเที่ยวและโรงแรม (AOT, MINT, CENTEL, ERW) ครม.ขยายเวลามาตรการฟรีค่าธรรมเนียมวีซ่า (VOA) ถึงวันที่ 30 เม.ย.19 และจำนวนนักท่องเที่ยวจีนขยายตัวขึ้น
