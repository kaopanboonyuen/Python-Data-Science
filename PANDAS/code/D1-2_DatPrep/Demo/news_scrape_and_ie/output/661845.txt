แนวโน้ม ‘หุ้นไทย’ แกว่งตัวไซต์เวย์ หลังจากดีดตัวขึ้นแรง กลยุทธ์การลงทุน แนะเก็งกำไรงบ 2Q18 แข็งแกร่ง พร้อมเปิด 5 หุ้นเด่นเดือนสิงหาคม
บริษัทหลักทรัพย์ ฟินันเซีย ไซรัส ระบุบทวิเคราะห์วันนี้ (2 ส.ค.) ว่า แนวโน้มตลาดหุ้นไทย SET Index จะแกว่งตัว Sideways หลังจากดีดตัวขึ้นแรงวานนี้ และยังต้องติดตามประเด็นสงครามการค้าหลังสหรัฐฯ อาจเก็บภาษีนำเข้าสินค้าจีนวงเงิน 2 แสนล้านเหรียญเป็น 25% จากเดิม 10% รวมถึงราคาน้ำมันดิบที่ปรับลง 2 วันติดต่อกันกว่า 3% กดดันกลุ่มพลังงานซึ่งจำกัด Upside ของดัชนี

อย่างไรก็ตาม Downside ในระยะนี้คาดว่าจะถูกจำกัดเช่นกันจากกระแสเงินทุนที่ไหลเข้าสังเกตจากค่าเงินบาทที่แข็ง เราจึงมองว่าหุ้นที่ Laggard น่าจะเคลื่อนไหว Outperform ตลาด ขณะที่การดีดขึ้นของดัชนีระยะนี้เรายังมองเป็นจังหวะขายทำกำไรลดพอร์ดระยะสั้นบางส่วน กลยุทธ์แนะเก็งกำไรงบ 2Q18 และยัง Laggard ขายทำกำไรระยะสั้นบางส่วนช่วงตลาดดีดขึ้น ขณะที่หุ้นเด่นเดือนส.ค. ได้แก่ BJC, BKD, INTUCH, RS, SC
