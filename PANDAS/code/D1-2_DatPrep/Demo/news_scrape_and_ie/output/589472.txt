บริษัท ปตท. และ บางจาก ประกาศปรับขึ้นราคาดีเซล 30 สตางค์/ลิตร ขณะที่ เบนซิน-แก๊สโซฮอล์ คงเดิม
วันนี้(26 ก.ย.) บริษัท ปตท. จำกัด (มหาชน) และ บริษัท บางจาก คอร์ปอเรชั่น จำกัด (มหาชน) ประกาศปรับขึ้นราคาขายปลีกน้ำมันดีเซล 30 สตางค์/ลิตร ส่วนกลุ่มเบนซินและแก๊สโซฮอลคงเดิม มีผล (27 ก.ย. 60) เวลา 05.00 น.
ทั้งนี้ จะส่งผลให้ราคาน้ำมันในสถานีบริการน้ำมัน ปตท. ในเขตกรุงเทพฯ และปริมณฑลวันพรุ่งนี้ เป็นดังนี้ เบนซิน 95 อยู่ที่ลิตรละ 34.56 บาท, แก๊สโซฮอล์ 95 อยู่ที่ลิตรละ 27.45 บาท, แก๊สโซฮอล์ 91 อยู่ที่ลิตรละ 27.18 บาท, E20 อยู่ที่ลิตรละ 24.94 บาท, E85 อยู่ที่ลิตรละ 20.24 บาท ส่วนดีเซล อยู่ที่ลิตรละ 25.79 บาท ราคานี้ยังไม่รวมภาษีท้องที่ของแต่ละจังหวัด
