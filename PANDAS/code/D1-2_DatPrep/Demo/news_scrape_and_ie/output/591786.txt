บางจากฯ ช่วยเหลือค่าน้ำมัน 1.50 บาทต่อลิตร ให้คนไทยเดินทางถวายอาลัย 26 ต.ค.
นายชัยวัฒน์ โควาวิสารัช ประธานเจ้าหน้าที่บริหารและกรรมการผู้จัดการใหญ่ บริษัท บางจาก คอร์ปอเรชั่น จำกัด (มหาชน) เปิดเผยว่า เพื่อช่วยลดค่าใช้จ่ายสำหรับประชาชนผู้ที่เดินทางมาร่วมถวายความอาลัยในพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร ซึ่งทรงเป็นที่รักยิ่งของพสกนิกรชาวไทย ในวันที่ 26 ตุลาคม 2560 บริษัท บางจากฯ จะจำหน่ายน้ำมันในราคาต่ำกว่าราคาขายปลีกหน้าปั๊มทั่วไปทุกผลิตภัณฑ์ 1.50 บาทต่อลิตร ทุกสาขาทั่วประเทศ เป็นเวลา 1 วัน
