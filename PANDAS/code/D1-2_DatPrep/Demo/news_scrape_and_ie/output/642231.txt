บริษัทหลักทรัพย์ กสิกรไทย จำกัด (มหาชน) ระบุบทวิเคราะห์ว่า กนง. คงอัตราดอกเบี้ยตามตลาดคาด แต่มีแนวโน้มที่จะปรับประมาณการเศรษฐกิจขึ้น การประชุมกรรมการนโยบายการเงิน (กนง.) มีมติเป็นเอกฉันท์ (6:0) ให้คงอัตราดอกเบี้ยนโยบายไว้ที่ 1.5% ตามตลาดคาด
ประเด็นที่น่าสนใจคือ กนง. มองเศรษฐกิจไทยมีเสถียรภาพที่ดี ทำให้ไม่ได้รับแรงกดดันจากแนวโน้มการปรับขึ้นดอกเบี้ยนโยบายของหลายประเทศ จุดนี้จึงเหมือนการยืนยันของ กนง. ที่จะคงอัตราดอกเบี้ยต่อไปอีกระยะหนึ่ง อย่างไรก็ตามการที่ กนง. เตรียมปรับประมาณการเศรษฐกิจ

จัดเป็นอีกสัญญาณที่บอกว่าการคงอัตราดอกเบี้ยจะกินเวลาอีกไม่นานนัก เมื่อเศรษฐกิจและเงินเฟ้อขยายตามเป้าหมายคาดว่าจะเป็นผลให้ กนง. ตัดสินใจขึ้นดอกเบี้ยได้ หลังการประชุม กนง. เสร็จสิ้น TH 10Y Bond Yield อ่อนตัวลงเล็กน้อยสู่ 2.63% แต่คาดว่าจะพักตัวได้ไม่นาน
สำหรับกลยุทธ์การลงทุน คาดหุ้นไทยวันนี้ดีดกลับไปที่ 1,760 จุด เลือก SC STEC PTTEP เป็นหุ้นเด่น ส่วนในภาพระยะกลาง-ยาว แนะให้ซื้อสะสมหุ้นใน Investment Theme วัฐจักรการลงทุน BBL TISCO AMATA WHA STEC PYLON (KS ไม่ได้ cover หุ้น WHA PYLON) บาทอ่อนค่า KCE
