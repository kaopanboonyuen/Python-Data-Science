ธนาคารแห่งประเทศไทย เปิดแลกธนบัตรที่ระลึกชุดพิเศษ จ่ายแลกพร้อมกัน 20 ก.ย. 60 ผ่านทางธนาคารพาณิชย์และสถาบันการเงินเฉพาะกิจ
แฟนเพจ ธนาคารแห่งประเทศไทย โพสต์ภาพพร้อมข้อความเผยว่า ธนบัตรที่ระลึก ด้วยสำนึกในพระมหากรุณาธิคุณอันหาที่สุดมิได้ แห่งพระบาทสมเด็จพระปรมินทรมหาภูมิพลอดุลยเดช ธนบัตรที่ระลึกชุดพิเศษ ชนิดราคา ๒๐ บาท มีลักษณะธนบัตรด้านหน้าเช่นเดียวกับธนบัตรแบบ 16 ที่ใช้หมุนเวียนในปัจจุบัน
ส่วนภาพด้านหลังได้เชิญพระบรมฉายาสาทิสลักษณ์ พระบาทสมเด็จพระปรมินทรมหาภูมิพลอดุลยเดช ขณะประทับ ณ ประเทศสวิตเซอร์แลนด์ เป็นภาพประธาน และมีพระบรมฉายาสาทิสลักษณ์ที่ทรงฉายพร้อมครอบครัว และชีวิตส่วนพระองค์เมื่อครั้งทรงพระเยาว์ เป็นภาพประกอบ

โดยธนบัตรที่ระลึกชุดพิเศษแบบใหม่ทั้ง 5 ชนิดราคา ได้แก่ ๒๐ บาท ๕๐ บาท ๑๐๐ บาท ๕๐๐ บาท และ ๑๐๐๐ บาท จะเริ่มจ่ายแลกพร้อมกัน ตั้งแต่วันที่ 20 ก.ย. 60 เป็นต้นไป โดยสามารถแลกธนบัตรผ่านทางธนาคารพาณิชย์และสถาบันการเงินเฉพาะกิจได้อย่างต่อเนื่อง เช่นเดียวกับธนบัตรหมุนเวียนปกติ

คลิกชมภาพเพิ่มเติม >>>  ธนาคารแห่งประเทศไทย – Bank of Thailand
