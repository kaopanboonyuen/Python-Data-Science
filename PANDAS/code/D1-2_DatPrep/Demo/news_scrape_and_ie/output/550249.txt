ธ.ก.ส.  เตือน อย่าหลงเชื่อหากเปิดบัญชีพร้อมเพย์จะได้รับเงิน 1 หมื่นบาท หลังมีประชาชนเดินทางมาแน่นธนาคาร
ประชาชนใน จ.กาฬสินธุ์ แห่เปิดบัญชีกับธนาคารเพื่อการเกษตรและสหกรณ์การเกษตร หรือ ธ.ก.ส.ในพื้นที่จังหวัดกาฬสินธุ์เป็นจำนวนมาก เนื่องจากหลงเชื่อข่าวลือและเข้าใจผิดว่า หากเปิดบัญชีกับ ธ.ก.ส. ตามโครงการลงทะเบียนพร้อมเพย์แล้ว จะมีผู้โอนเงินให้คนละ 10,000 บาท

ซึ่งเรื่องดังกล่าวผู้อำนวยการสำนักงาน ธ.ก.ส.กาฬสินธุ์ ยืนยันว่า เป็นการเข้าใจผิดและอยากฝากเตือนประชาชนอย่าหลงเชื่อข่าวลือดังกล่าว เพราะการลงทะเบียนและเปิดบัญชีต่างๆ จะไม่มีการโอนเงินจำนวน 10,000 บาท เข้าบัญชีแต่อย่างใด
