วันนี้(28 พ.ย.) กระทรวงพาณิชย์ โดยกรมการค้าภายใน รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้ พบว่า ราคาสินค้า ส่วนใหญ่ทรงตัว เมื่อเทียบกับวันก่อนหน้า มีเพียงถั่วฝักยาวและผักชีที่ราคาเพิ่มขึ้น โดย ถั่วฝักยาว ราคาเพิ่มขึ้นเป็น กิโลกรัมละ 40-42 บาท ผักชี ราคาเพิ่มขึ้นเป็น กิโลกรัมละ 170-180 บาท

โดยสินค้าที่ราคายังทรงตัว ได้แก่ เนื้อหมู ราคากิโลกรัมละ 125-130 บาท แต่หากเป็นเนื้อหมูตัดแต่งราคาจะเพิ่มขึ้นอีกเฉลี่ยกิโลกรัมละ 10 บาท ไก่สดทั้งตัว ราคากิโลกรัมละ 65-70 บาท ไข่ไก่ เบอร์ 2 ราคาฟองละ 2.80-2.90 บาท ไข่ไก่ เบอร์ 3 ราคา ฟองละ 2.70-2.80 บาท กุ้งขาว ขนาด 70-80 ตัว/กก. กิโลกรัมละ 170-210 บาทผักคะน้า กิโลกรัมละ 22-25 บาท กวางตุ้ง ผักบุ้งจีน กิโลกรัมละ 15-18 บาท ผักกาดขาว กิโลกรัมละ 20-22 บาทกะหล่ำปลี กิโลกรัมละ 12-15 บาท มะเขือเทศ กิโลกรัมละ 22-25 บาท แตงกวา กิโลกรัมละ 15-18 บาท พริกขี้หนู กิโลกรัมละ 40-50 บาท มะนาว เบอร์ 1-2 ราคา ผลละ 3.00-3.50 บาท มะนาว เบอร์ 3-4 ราคา ผลละ 2.00-2.50 บาท ต้นหอม กิโลกรัมละ 60-70 บาท
