นายกสมาคมค้าทองคำ มองราคาทองอยู่ในช่วงปรับฐานกรอบ 1,225-1,245$ ชี้ รอเฟดพิจารณาดอกเบี้ย
นายจิตติ ตั้งสิทธิ์ภักดี นายกสมาคมค้าทองคำ  เปิดเผยว่า ราคาทองคำในขณะนี้อยู่ในช่วงปรับฐานระหว่าง 1,225 – 1,245 เหรียญสหรัฐ หลังจากมีการคาดการณ์ว่าธนาคารกลางสหรัฐ หรือ เฟด จะมีการปรับขึ้นอัตราดอกเบี้ยในรอบการประชุมเดือนมิถุนายนนี้ รวมถึงสถานการณ์การเมืองและความตึงเครียดของต่างประเทศ ที่สถานการณ์มีผลกระทบต่อราคาทองคำ
ทั้งนี้หากหลุดแนวรับที่ 1,225 เหรียญ แนวโน้มช่วงต่อไปจะอยู่ในช่วงขาลง ส่วนราคาทองคำในประเทศคาดว่าจะแกว่งตัวปรับเปลี่ยนในช่วง 300 – 600 บาท โดยคาดว่าจะอยู่ในกรอบบาทละ 20,000 ถึง 20,600 บาทต่อบาททองคำ
