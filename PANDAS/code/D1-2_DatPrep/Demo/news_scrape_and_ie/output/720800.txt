กรุงศรี (ธนาคารกรุงศรีอยุธยา จำกัด (มหาชน)) เตรียมสำรองเงินสดเพื่อรองรับการเบิกถอนเงินของลูกค้าและประชาชนทั่วไปผ่านเครื่องกรุงศรี เอทีเอ็ม และสาขาของธนาคารทั่วประเทศ ในช่วงเทศกาลสงกรานต์ 2562 ระหว่างวันที่ 8-16 เมษายน 2562 (จำนวน 9 วัน) รวม 14,886 ล้านบาท เพิ่มขึ้นจากยอดเงินสดที่ลูกค้าใช้จริงในช่วงเวลาเดียวกันของปีก่อนราว 1.51%
ทั้งนี้ แบ่งเป็นเงินสดสำรองสำหรับบริการผ่านเครื่องกรุงศรี เอทีเอ็ม จำนวน 10,361 ล้านบาท และช่องทางสาขาของธนาคารจำนวน 4,525 ล้านบาท โดยปัจจุบันธนาคารมีสาขาจำนวน 660 สาขา และเครื่องกรุงศรี เอทีเอ็ม จำนวน 6,023 เครื่องทั่วประเทศ (ข้อมูลจำนวนเครื่อง/สาขา ณ วันที่ 31 มีนาคม 2562)
