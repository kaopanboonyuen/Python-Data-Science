พันเอก อธิสิทธิ์ ไชยนุวัฒน์ ผู้ช่วยโฆษกประจำสำนักนายกรัฐมนตรี กล่าวว่า  ที่ประชุมคณะรัฐมนตรี มีมติเห็นชอบอนุมัติงบประมาณจำนวนกว่า 1,700 ล้านบาท เพื่อดำเนินโครงการขอขยายระยะเวลาเพิ่มการผลิตและพัฒนาการจัดการศึกษาสาขาวิชาพยาบาลศาสตร์ ปีการศึกษา 2562-2565 เพื่อพัฒนาสุขภาวะของประชาชนและตอบสนองยุทธศาสตร์ชาติ ระยะที่ 1 ปี และเนื่องจากที่ผ่านมาประเทศไทยประสบปัญหาการขาดแคลนพยาบาลมาโดยตลอด ซึ่งสภาพยาบาลได้นำกรอบแนวคิดการจัดทำโครงการผลิตพยาบาลมาศึกษาพบว่าในระยะ 10 ปี ข้างหน้า ประเทศจะมีความต้องการพยาบาลเพิ่มขึ้นอีกประมาณ 190,000 คน

กระทรวงสาธารณสุขจึงร่วมกับหน่วยงานที่เกี่ยวข้อง  จัดทำโครงการขยายระยะเวลาการเพิ่มการผลิตและการพัฒนาการจัดการศึกษาสาขาพยาบาลศาสตร์ดังกล่าว เพื่อต่อเนื่องจากโครงการฯ ในปี 2560
โดยโครงการนี้มีแผนการผลิตพยาบาลวิชาชีพ เพิ่มจากแผนการรับปกติอีกกว่า 13,000 คน  แบ่งการดำเนินการเป็น 2 ช่วง คือ ระยะที่ 1 ปีการศึกษา 2562-2562 จำนวนกว่า 5,000 คน และระยะที่ 2 ระหว่างปี 2563 – 2565 อีกกว่า 22,000 คน ซึ่งการดำเนินโครงการนี้จะทำให้ประชาชนได้รับประโยชน์ให้รับการพยาบาลที่มีคุณภาพมากขึ้น ช่วยลดปัญหาการขาดแคลนพยาบาล รวมถึงเตรียมความพร้อมเข้าสู่สังคมผู้สูงอายุอีกด้วย
