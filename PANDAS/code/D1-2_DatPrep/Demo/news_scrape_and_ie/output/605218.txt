เกิดเป็นที่ฮือฮาในโลกออนไลน์ เมื่อเพจ Makro Cambodia ได้มีการเผยแพร่ภาพบรรยากาศ ขณะที่ประชาชนชาวกัมพูชาจำนวนมากแห่เข้าไปซื้อสินค้านานาชนิดภายในห้าง แม็คโคร  สาขาแรกที่เกิดขึ้นในประเทศ หลังเปิดให้บริการเมื่อวันที่ 17 ธ.ค. 60 ที่ผ่านมา โดยภาพได้เผยให้เห็นว่า มีคนจำนวนหลายหมื่นหลายพันคนเดินเข็นรถเข็นจับจ่ายซื้อสินค้ากันอย่างล้นหลามอยู่ในห้าง จนทำให้พื้นที่ขนาดใหญ่กลายเป็นขนาดเล็กไปถนัดตา
ซึ่งห้างแม็คโคร สาขาแรกในกรุงพนมเปญ ประเทศกัมพูชานี้ดำเนินการภายใต้บริษัท MAKRO (CAMBODIA) COMPANY LIMITED จดทะเบียนในประเทศกัมพูชา เมื่อวันที่ 16 กันยายน 2559 เพื่อดำเนินธุรกิจค้าปลีกค้าส่งและกิจการที่เกี่ยวเนื่อง
ทุนจดทะเบียนเริ่มต้น 2 ล้านดอลลาร์ หรือ 8,000 ล้านเรียลกัมพูชา หรือประมาณ 70 ล้านบาท โดยเป็นการร่วมทุนระหว่างบริษัท แม็คโคร อาร์โอเอช จำกัด บริษัทในเครือสยามแม็คโคร เข้าถือหุ้นสัดส่วน 70% และนักลงทุนท้องถิ่นชาวกัมพูชา ถือหุ้น 30% โดยมีวางศิลาฤกษ์และเริ่มก่อสร้างตั้งแต่เดือนมิถุนายนที่ผ่านมา ก่อนจะแล้วเสร็จและเปิดให้บริการในวันและเวลาดังกล่าว
ภาพจาก   Makro Cambodia
