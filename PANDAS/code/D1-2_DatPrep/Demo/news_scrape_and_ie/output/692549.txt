บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (12 ธ.ค.) ว่า แนวโน้มตลาดหุ้นไทยคาด SET Index ฟื้นตัวทดสอบแนวต้าน 1,640-1,650 จุด ตอบรับเจรจาจีนและสหรัฐมีสัญญาณบวก คือ 1) ทั้ง 2 ประเทศยังมุ่งมั่นที่จะเดินหน้าเพื่อเจรจายุติสงครามการค้าแม้มีประเด็นลบจากข่าวแคนนาดาจับกุม CFO หัวเหว่ย (ตลาดกลัวจีนล้มกระดานไม่เจรจา)

2) จีนมีท่าทีที่ผ่อนคลายลงและเริ่มปฏิบัติตามข้อเรียกร้องของสหรัฐ จากข่าวจีนเตรียมลดภาษีนำเข้ารถยนต์จากสหรัฐเป็น 15% จาก 40% และ 3) แคนนายอมให้ประกันตัว CFO หัวเหว่ยแล้ว นอกจากนี้ยังมีข่าวบวกในประเทศหลังจากที่ คสช. ประกาศปลดล็อกให้พรรคการเมืองให้เริ่มทำกิจกรรมทางการเมืองได้มากขึ้น อาทิ หาเสียงออนไลน์ (2 ม.ค.หาเสียงเต็มรูปแบบ)
ส่วนข่าว โดนัล ทรัมป์ ขู่ปิดหน่วยงานบางส่วนของสหรัฐ(US Shutdown) เพื่อแลกกับงบประมาณสร้างกำแพงกั้นระหว่างสหรัฐกับเม็กซิโก เรามองเป็นปัจจัยลบชั่วคราว และเป็นเรื่องที่เคยเกิดขึ้นมาแล้วในช่วงต้นปีที่ผ่านมาจึงเชื่อว่าในท้ายที่สุดจะสามารถเจรจาต่อรองกันได้
กลยุทธ์การลงทุนหุ้นไทยวันนี้ : Selective Buy เน้น Domestic play
