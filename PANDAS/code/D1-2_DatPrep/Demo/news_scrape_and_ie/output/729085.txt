บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (9 พ.ค.) ว่า แนวโน้มตลาดหุ้นไทยมุมมองเป็นลบ คาด SET Index อ่อนตัวทดสอบ 1,640 – 1,650 จุด จากความไม่แน่นอนการเจรจาการค้าระหว่างสหรัฐและจีนในวันที่ 8 – 10 พ.ค. โดยหากการเจรจาสำเร็จจะเป็นบวกต่อภาวะการลงทุนในระยะกลาง แต่หากการเจรจาล้มเหลวสหรัฐจะปรับขึ้นภาษีนำเข้าสินค้าจีนเป็น 25% วงเงิน 2 แสนล้านดอลลาร์ และจีนจะใช้มาตรการตอบโต้กลับด้วยเช่นกัน ซึ่งเป็นลบต่อทิศทางการลงทุนทั่วโลก

นอกจากนี้การที่ กนง. ประเมินเศรษฐกิจไทยมีแนวโน้มขยายตัวต่ำกว่าคาดที่ 3.8% จากการส่งออกและการลงทุนที่ชะลอตัวจะเป็นแรงกดดันต่อดัชนีอีกด้วย อย่างไรก็ตามคาดว่าจะมีแรงซื้อดักผลประกอบการ 1Q19 ช่วยหนุนให้ดัชนีสลับรีบาวด์ในจังหวะที่อ่อนตัวได้
