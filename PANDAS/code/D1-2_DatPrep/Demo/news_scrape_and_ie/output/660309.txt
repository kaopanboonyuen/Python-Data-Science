หุ้นไทย เปิดพุ่งทะลุ 1,700 จุด นักวิเคราะห์มองมีแนวโน้มแกว่งตัวขึ้นต่อ แนะแบ่งขายทำกำไรบางส่วนช่วงตลาดดีดขึ้น
บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (26 ก.ค.) ว่า แนวโน้มตลาดหุ้นไทย SET Index มีแนวโน้มแกว่งตัวขึ้นต่อได้จากบรรยากาศการลงทุนที่ยังเป็นบวกหลังสหรัฐฯ-ยุโรปเจรจาการค้าคืบหน้า อย่างไรก็ตามเนื่องจากดัชนีปรับตัวขึ้นมาค่อนข้างเร็วในช่วง 1-2 สัปดาห์ที่ผ่านมาเกือบ 100 จุด

ประกอบกับเข้าใกล้วันหยุดยาวทำให้กรอบการบวกของตลาดคาดว่าจะจำกัดบริเวณ 1,700 จุดบวกลบและอาจเริ่มมีแรงขายทำกำไรออกมา สำหรับพอร์ตการลงทุนระยะสั้นเราจึงแนะนำให้แบ่งขายทำกำไรบางส่วนในช่วงที่ตลาดดีดขึ้น ส่วนพอร์ตระยะกลาง-ยาวยังเน้นถือต่อ
กลยุทธ์การลงทุน เก็งกำไรหุ้นที่คาดผลประกอบการ 2Q18 แข็งแกร่ง แบ่งขายทำกำไรระยะสั้นบางส่วน ขณะที่หุ้นเด่นเดือนก.ค. BANPU, CPF, EPG, PTTEP, TISCO
