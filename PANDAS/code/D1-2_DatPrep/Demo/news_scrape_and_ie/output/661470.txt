ที่ประชุมคณะรัฐมนตรี อนุมัติให้สร้างรถไฟทางคู่เด่นชัย-เชียงราย-เชียงของ เริ่มก่อสร้างปี 62 กำหนดแล้วเสร็จพร้อมเปิดให้ใช้งานได้ปี 65
รายงานข่าวแจ้งว่า วันนี้ (31 ก.ค. 2561) นายณัฐพร จาตุศรีพิทักษ์ ที่ปรึกษารัฐมนตรีประจำสำนักนายกรัฐมนตรี ได้ออกมาเปิดเผยถึงผลการประชุมคณะรัฐมนตรีว่า ที่ประชุมได้มีมติอนุมัติโครงการก่อสร้างรถไฟทางคู่สายเด่นชัย – เชียงราย – เชียงของ รวมระยะทาง 323 กม. โดยจะเริ่มก่อสร้างได้ภายในปี 2562 และเปิดให้บริการในปี 2565
โดยให้เหตุผลว่า เพื่อเป็นเส้นทางเชื่อมโยงสู่พื้นที่เขตพัฒนาเศรษฐกิจพิเศษภาคเหนือ สู่ภาคกลางและภาคอื่นๆ ของไทย สำหรับโครงการรถไฟทางคู่สายเด่นชัย-เชียงราย-เชียงของ ประกอบด้วย สถานี 26 สถานี และอุโมงค์รถไฟ 4 แห่ง เริ่มต้นจาก จ.แพร่, ลำปาง, พะเยา, เชียงราย จนถึงเชียงของ
แบ่งการก่อสร้างออกเป็น 3 สัญญา คือ สัญญาที่ 1 ช่วงเด่นชัย-งาว สัญญาที่ 2 ช่วงงาว-เชียงราย และสัญญาที่ 3 ช่วงเชียงราย-เชียงของ
