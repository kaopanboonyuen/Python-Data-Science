รองผู้ว่าฯ กทม. ร่วมงานเจรจาคู่ค้าธุรกิจระหว่างจีน-ไทย เผยเร่งสร้างกรุงเทพฯ เป็นเมืองศูนย์กลางด้านการค้า-การเรียนรู้

วันนี้ (23 มิ.ย. 60) นายทวีศักดิ์ เลิศประพันธ์ รองผู้ว่าราชการกรุงเทพมหานคร ได้เดินทางมาร่วมงาน China (Shandong) Thailand Trade & Investment Forum and business matchamaking ที่ ห้องดุสิตธานีฮอลล์ โรงแรมดุสิตธานี พร้อมนำเสนอเรื่องเศรษฐกิจและนโยบายการส่งเสริมการลงทุนของ กทม.

ทั้งนี้ นายทวีศักดิ์ กล่าวว่า ประชากรใน กรุงเทพมหานคร มีรายได้เฉลี่ยต่อหัวอยู่ที่ 5 แสนกว่าบาท เป็นอันดับ 2 ของประเทศ รองจาก จ.ระยอง ซึ่งเป็นศูนย์รวมโรงงานอุสาหกรรม โดยกรุงเทพมหานคร ได้รับรางวัลเป็นเมืองที่น่าท่องเที่ยวอยู่ในอันดับต้นๆ ของโลก ถึงแม้จะมีเหตุการณ์ความไม่สงบ แต่ก็กลับสู่สภาวะปกติได้อย่างรวดเร็ว
นอกจากนี้ เราสร้างรายได้จากการท่องเที่ยวได้มากถึง 1 ล้านล้านบาท ซึ่งเราตั้งเป้าให้กรุงเทพมหานครเป็นศูนย์กลางการค้า-การเรียนรู้ พร้อมกันนี้ขอขอบคุณคณะจัดงานและขอให้งานลุลวงด้วยดี

