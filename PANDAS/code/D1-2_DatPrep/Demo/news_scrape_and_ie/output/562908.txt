คปภ. ลดดอกเบี้ย-เพิ่มความคุ้มครอง  ‘ข้าวนาปี’  ฤดูกาลผลิต 60-61 รับมือภัยพิบัติตลอดปี ขณะปี 59 จ่ายชดเชยแล้ว 648 ล้าน
นายสุทธิพล ทวีชัยการ เลขาธิการคณะกรรมการกำกับและส่งเสริมการประกอบธุรกิจประกันภัย หรือ คปภ.  เป็นประธานเปิดการฝึกอบรมโครงการประกันภัยผลผลิตทางการเกษตรให้กับเกษตรกรผู้ปลูกข้าว และหน่วยงานที่รับผิดชอบกับผลผลิตทางการเกษตร ในฤดูกาลผลิตข้าวนาปี 2560-2561 ในพื้นที่ 20 จังหวัดภาคอีสาน

นายสุทธิพล  กล่าวว่า ในปีที่ผ่านมามีเกษตรกรผู้ปลูกข้าวเข้าร่วมโครงการประกันภัยข้าวเปลือกนาปี ทั่วทั้งประเทศ รวม 27 ล้านไร่ ซึ่งได้มีการอนุมัติการเบิกจ่ายสินไหมทดแทนให้กับนาข้าว ที่ได้รับผลกระทบจากภัยพิบัติที่เกิดขึ้นรวม 684 ล้านบาท ขณะที่ฤดูกาลผลิตข้าวนาปี ในปีนี้ได้มีการเสนอแผนการเพิ่มความคุ้มครอง ครอบคลุมความเสียหายที่จะเกิดขึ้นกับนาข้าว ซึ่งจะมีการนำเสนอต่อรัฐมนตรีว่าการกระทรวงการคลัง จนนำไปสู่การนำเสนอต่อที่ประชุมคณะรัฐมนตรีเพื่อพิจารณาอุดหนุนค่าเบี้ยประกันภัยให้กับเกษตรกรต่อไป
