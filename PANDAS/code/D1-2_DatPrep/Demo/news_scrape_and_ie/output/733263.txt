บริษัททางยกระดับดอนเมือง จำกัด (มหาชน) หรือ ดอนเมืองโทลล์เวย์ ผู้รับสัมปทานก่อสร้างทางยกระดับอุตราภิมุข ช่วงดินแดง-ดอนเมือง อนุสรณ์สถาน ซึ่งจัดเก็บค่าผ่านทาง 2 ส่วน คือ
1.ช่วงดินแดงดอนเมือง ระยะทาง 15.4 กม. และ 2.ส่วนต่อขยายช่วงดอนเมือง-อนุสรณ์สถานแห่งชาติ 6.5 กม. รวมระยะทาง 21.9 กม. ซึ่งตามสัญญาให้ปรับขึ้นค่าผ่านทางทุก 5 ปี จนหมดอายุสัญญาใน ปี 2577
สำหรับอัตราค่าผ่านทางใหม่ มีรายงานว่า ช่วงดินแดง-ดอนเมือง ประเภทรถ 4 ล้อ ปัจจุบันเก็บ 70 บาท จะเก็บเพิ่มเป็น 80 บาท ส่วนรถมากกว่า 4 ล้อ ปัจจุบันเก็บ 100 บาท จะเพิ่มเป็น 110 บาท
ขณะที่ช่วงดอนเมือง-อนุสรณ์สถาน รถ 4 ล้อ จาก 30 บาท เป็น 35 บาท รถมากกว่า 4 ล้อ จาก 40 บาท เป็น 45 บาท และทำให้ผู้ที่ใช้บริการตลอดทั้งเส้นทาง รถ 4 ล้อ จาก 100 บาท เป็น 115 บาท และ รถมากกว่า 4 ล้อ จาก 140 บาท เป็น 155 บาท


ที่มา  Mono29 News – ข่าวโมโน29
