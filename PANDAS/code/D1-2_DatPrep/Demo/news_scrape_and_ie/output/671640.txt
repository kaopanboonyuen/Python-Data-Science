คุณบรรณสิทธิ์ รักวงษ์ ผู้อำนวยการสถานีโทรทัศน์ ช่อง MONO29 (โมโนทเวนตี้ไนน์) ร่วมถ่ายภาพกับพันเอกอภิศักดิ์ หมั้นทรัพย์ ตัวแทนนายกสมาคมตะกร้อแห่งประเทศไทย และตัวแทนทีมต่างๆ ที่จะเข้าแข่งขัน “ตะกร้อ ไทยแลนด์ ลีก ครั้งที่ 17 ประจำปี 2561” รอบ “Super Bowl” (ซูเปอร์โบว์ล) หรือรอบ 4 ทีมสุดท้าย
ได้แก่ ทีมที่มีคะแนนอันดับ 1 “พญาไก่ฟ้า” จากจังหวัดแพร่ ทีมที่มีคะแนนอันดับ2 “สิงห์บูรพา”จากจังหวัดชลบุรี ทีมที่มีคะแนนอันดับ3 “หมูป่าเขี้ยวตัน” จากจังหวัดนครปฐม และทีมที่มีคะแนนอันดับ 4 “พญาหงส์” จากมหาวิทยาลัยกรุงเทพธนบุรี

ซึ่งจะมีการแข่งขันขึ้นในวันเสาร์ที่ 15 และวันอาทิตย์ที่ 16 กันยายนนี้ ตั้งแต่เวลา 18.00-18.00 น. ณ MONO29 Studio Stage1 (โมโนทเวนตี้ไนน์ สตูดิโอ สเตจวัน) ถนนชัยพฤกษ์ โดยจะถ่ายทอดสดทั้งสองวันให้ได้ชมกันทางช่อง MONO PLUS (โมโนพลัส)
ทั้งนี้  พันเอกอภิศักดิ์ เผยว่า การแข่งขัน “ตะกร้อไทยแลนด์ลีก ดิวิชั่น1 ครั้งที่ 17 ประจำปี 2561 เริ่มเปิดศึกในช่วงต้นเดือน มิถุนายน จนถึง กันยายน เป็นระยะเวลา 4 เดือน ความน่าสนใจของการแข่งขันตะกร้อไทยแลนด์ลีกในปีนี้ คือระบบดราฟท์ตัวผู้เล่น “ดราฟต์ เดย์” เพื่อคัดเลือกตัวนักกีฬาเข้าสู่ 8 ทีมสโมสรดังกล่าว

โดยเริ่มจากทีมที่ได้อันดับสุดท้ายในฤดูกาลที่แล้ว เป็นทีมที่เลือกทีมแรก เพื่อให้เกิดการแข่งขันที่สนุกสนาน สูสี และได้อรรถรสในการชม ซึ่งมีรางวัลคือถ้วยประจำฤดูกาลและรางวัลเงินสด 2 ล้านบาท
อีกทั้งปีนี้ในรอบชิงชนะเลิศ ยังได้ถ่ายทอดสดทางช่อง MONO 29 ด้วย ซึ่งที่ผ่านมา ตนเห็นแฟนกีฬาก่อนหน้านี้คือบาสเกตบอลอาชีพ ได้รับกระแสตอบรับดีมากๆ จึงถือเป็นช่องทางการรับชมใหม่ ที่อยากให้คนไทยทั่วประเทศไทยได้ติดตามครับ
ด้านคุณบรรณสิทธิ์ กล่าวว่า สำหรับช่อง MONO PLUS ได้รับความไว้วางใจจากสมาคมกีฬาตะกร้อแห่งประเทศไทย ให้ถ่ายทอดสด ในรอบชิงชนะเลิศนี้ เราได้เตรียมความพร้อมของการจัดการ ภาพแสงสีและเสียง มีความอลังการ ถ้ากระแสตอบรับดี เหมือนการถ่ายทอดลีกบาสเกตบอลอาชีพ หรือมวยท็อปคิง เราอาจได้รับสิทธิ ในการถ่ายทอดสดการแข่งขันตะกร้อในปีหน้า หรือฤดูกาลต่อไปอีกด้วย
