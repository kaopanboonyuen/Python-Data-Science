คาด  หุ้นไทย  แกว่งตัวในกรอบ 1,660 – 1,680 จุด ชี้ ต่างชาติซื้อจะช่วยหนุนให้ดัชนีสลับเด้งรีบาวด์ช่วงอ่อนตัวได้
บริษัท หลักทรัพย์ กรุงศรี จำกัด (มหาชน) ระบุในบทวิเคราะห์วันนี้ (23 ก.ค.) ว่า แนวโน้ม  หุ้นไทย  มีมุมมองเป็นกลาง คาดดัชนีแกว่งตัวในกรอบ 1,660 – 1,680 จุด เนื่องจากประเด็น Trade war กลับมากดดันทิศทางการลงทุนอีกครั้งหลัง โดนัลด์ ทรัมป์ ประธานาธิบดีสหรัฐ ขู่เรียกเก็บภาษีสินค้านำเข้าจากจีนวงเงินสูงถึง 5 แสนล้านดอลลาร์ (เทียบเท่ากับมูลค่าที่สหรัฐนำเข้าสินค้าจีนในปีที่แล้ว)


อย่างไรก็ตามคาดว่าการย่อตัวจะไม่รุนแรงเนื่องจากได้ Sentiment เชิงบวกจากงบ 2Q18 ของกลุ่มธนาคารที่ออกมาดีกว่าคาด ซึ่งมีโอกาสที่จะปรับเพิ่มคาดการณ์กำไรในปีนี้ขึ้น นอกจากนี้ Fund Flow ต่างชาติที่พลิกเป็นฝั่งซื้อสุทธิราว 979 ลบ. และเป็น Net Long Tfex 3 วันติดต่อกันราว 3.5 หมื่นสัญญาจะช่วยหนุนให้ดัชนีสลับเด้งรีบาวด์ช่วงอ่อนตัวได้
กลยุทธ์การลงทุนวันนี้ : Selective Buy กลุ่มที่คาดว่างบ 2Q18 เติบโต IVL, BANPU, BEM, BCH, GCAP, RS, SVI และ DELTA ทยอยสะสมหุ้นกลุ่มธนาคาร (BBL และ KKP) ได้ประโยชน์จากทิศทางดอกเบี้ยขาขึ้นในครึ่งปีหลัง 
กลุ่มที่ได้ผลบวกจากเงินบาทอ่อนค่า (KCE, HANA, SVI, CPF, GFPT และ TU) กลุ่มปันผลครึ่งปีเด่น ADVANC, INTUCH, KKP, QH, LH และ SPALI
หุ้นแนะนำวันนี้ : IVL (ปิด 58.75 ซื้อ/เป้า 75) คาดกำไรสุทธิ 2Q18 เพิ่มขึ้นทำสถิติสูงสุดเป็นประวัติการณ์ที่ระดับ 7.5 พันล้านบาท เพิ่มขึ้น 29%qoq และ 155%yoy จากปริมาณขายและสเปรดมาร์จิ้นที่เพิ่มขึ้น, MTC (ปิด 37.75 ซื้อ/เป้า 50) ผลกำไรยังเติบโตต่อเนื่อง ประสิทธิภาพการดำเนินงานต่อสาขายังเหนือกว่าคู่แข่ง แผนการขยายสาขาเพิ่มปีละ 600
สาขายังเดินหน้าตามเป้าคาดหนุนกำไรสุทธิในอีก 2 ปีข้างหน้าเติบโตเฉลี่ย 30-40% ต่อปี, TKN (ปิด 14.9 ซื้อ/เป้า 24) คาดผลประกอบการผ่านจุดต่ำสุดมาแล้ว มอง GPM ฟื้นตัวจากต้นทุนสาหร่ายลดลง และได้ Economy of scale + BOI จากโรงงานใหม่ ขณะที่ไตรมาส 3 และ 4 เข้าสู่ช่วง High season
