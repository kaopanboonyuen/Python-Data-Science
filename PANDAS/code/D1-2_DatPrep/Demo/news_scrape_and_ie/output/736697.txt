ธนาคารกรุงเทพ ประกาศขออภัยลูกค้าในความไม่สะดวก ด้วยจะปิดปรับปรุงระบบเป็นการชั่วคราว เพื่อเพิ่มประสิทธิภาพการบริการให้ดียิ่งขึ้น
รายงานข่าวจากธนาคารกรุงเทพ จำกัด (มหาชน) เปิดเผยว่า ด้วยความมุ่งมั่นในการพัฒนาระบบ และเพิ่มประสิทธิภาพการบริการให้ดียิ่งขึ้น ธนาคารจะปิดปรับปรุงระบบ จึงของดให้บริการชั่วคราว ดังนี้
วันศุกร์ที่ 14 มิ.ย. 62 เวลา 21.00 น. ถึงวันเสาร์ที่ 15 มิ.ย. 62 เวลา 09.00 น. 
บัวหลวง เอ็มแบงก์กิ้ง, บัวหลวง ไอแบงก์กิ้ง และบิซ ไอแบงก์กิ้ง
วันศุกร์ที่ 14 มิ.ย. 62 เวลา 22.30 น. ถึงวันเสาร์ที่ 15 มิ.ย. 62 เวลา 06.00 น. 
เครื่อง ATM และ CDM, บัวหลวงโฟน (เฉพาะระบบตอบรับอัตโนมัติ), บัตรเดบิตธนาคารกรุงเทพ, บัตรเครดิตธนาคารกรุงเทพ (ใช้ได้เฉพาะ การชำระค่าสินค้าและบริการ) และการรับเงินโอนจากต่างธนาคารเข้าบัญชีธนาคารกรุงเทพ

ธนาคารขออภัยในความไม่สะดวกที่เกิดขึ้น ลูกค้าทุกท่านสามารถวางแผนการทำธุรกรรมและเตรียมเงินสดเพื่อใช้จ่ายในช่วงเวลาดังกล่าวได้ล่วงหน้า หากมีข้อสงสัยประการใดสามารถสอบถามรายละเอียดเพิ่มเติมได้ที่บัวหลวงโฟน โทร.1333 ตลอด 24 ชั่วโมง
