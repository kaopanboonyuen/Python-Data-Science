ปัจจุบันคาเฟ่ร้านสำหรับนั่งดื่มกาแฟ พร้อมเสิร์ฟกับขนมผุดขึ้นมามากมายอย่างกับดอกเห็ด โดยเฉพาะเมืองท่องเที่ยวอย่างจังหวัดเชียงใหม่ ก็เป็นอีกจังหวัดหนึ่งที่มีรีวิวร้านคาเฟ่น่ารักเต็มไปหมด ทำให้ผู้ประกอบการต่างต้องงัดกลยุทธ์จุดเด่นของร้านตัวเองให้มากที่สุด เพื่อเรียกลูกค้าและนักท่องเที่ยวที่ไปเยือน เช่นเดียวกันกับร้านยักษ์คาเฟ่ และร้านจริณ พาย ที่เอาหมัดเด็ดมัดใจลูกค้าด้วย Art on the Cup ภาพลายเส้นน่ารักในถ้วยกาแฟ และขนมพาย จุดเด่นเรียกลูกค้าที่ตามกันมาลิ้มลองอย่างต่อเนื่อง

‘คุณติ๊ก กฤษณา สิงขรัตน์’  เ จ้าของกิจการคาเฟ่น่ารักทั้ง 2 สาขา ยักษ์คาเฟ่ และจริณ พาย เปิดเผยถึงที่มาของร้านว่า กิจการดั้งเดิมมาจากครอบครัวของสามีของตนมีร้านขายขนมอยู่แล้ว ร้านแรกอยู่ที่จังหวัดเชียงราย ชื่อร้านสวนจริณรีสอร์ท เปิดมากว่า 24 ปีแล้ว ขายอาหารกับเบเกอรี่ ซึ่งตนและแฟนได้มาเปิดร้านจริณ พาย ขายขนมโฮมเมดทุกรายการ และเครื่องดื่ม ซึ่งขนมต่างๆ ได้สูตรดั้งเดิมจากคุณย่าที่การันตีความอร่อย เพราะทุกขั้นตอนของขนมทำเองทั้งหมด
‘คุณติ๊ก’  ยัง เปิดใจถึงที่มาของลายเส้นเอกลักษณ์ของร้านบนถ้วยกาแฟ เสิร์ฟตรงถึงลูกค้า ทำเอาถูกอกถูกใจ จนต้องบอกต่อแบ่งปันกันในโซเชียลยอดแชร์มากกว่าพันคน ชวนกันมาเยือนร้าน ว่า
“ลายเส้นน่ารักๆ เอกลักษณ์ของร้านคือฟองนม ซึ่งได้ริเริ่มทำเมื่อปลายปีที่ผ่านมา  ได้แรงบันดาลใจมาจากเครื่องทำ Art on the Cup จากต่างประเทศ จึงสนใจลองมาทำบ้าง โดยในต่างประเทศ Art on the Cup  จะเป็นรูปแบบสีๆ เหมือนรูปถ่าย แต่ตนมองว่ามันยังไม่คลาสสิค จึงนำมาดัดแปลงเป็นลายเส้นเหมือนการ์ตูนและภาพวาด โดยใช้สีเดียวคือสีกาแฟ เพราะตอนแรกเน้นตัวกาแฟ ลายลาเต้อาร์ท กระทั่งพัฒนาลายเส้นมาสักพักจนสวยถูกใจเลยลองให้ลูกค้าทำดู ลูกค้าชอบและติดใจในเอกลักษณ์ที่โดดเด่น   ใช้คอมพิวเตอร์ทำลายเส้น”

การใช้บริการทำ Art on the Cup ก็ง่ายแสนง่ายเหมาะกับยุคโซเชียล ทางร้านจะมีคิวอาร์โค้ดไลน์ของร้าน ลูกค้าสามารถเลือกรูปที่ต้องการทำ Art on the Cup  มาจากบ้านได้เลย จากนั้นแอดไลน์ร้านส่งภาพที่อยากได้มาสั่งให้ทางร้านทำให้ได้เลยนอกจาก Art on the Cup จากฟองนมในเครื่องดื่มแล้ว ยังมีพายมะพร้าวใส่ในคัฟถ้วยฟรอยด์ ข้างบนท็อปด้วยวิปครีมทำลายสวยงามได้เช่นกัน ซึ่งขนม มี 4 รส อาทิ ช็อกโกแลต มัสฉะ เลม่อนซูพรีม มะพร้าว โดยขนมที่ทำ Art on the Cup อยู่ได้ 7 วัน สามารถทำภาพสวยๆ ไปฝากเพื่อนหรือครอบครัวได้อีกด้วย
นอกจากนี้  ร้านจรินทร์ยังกอบโกยลูกค้าจากแฟนคลับของศิลปินเกาหลี ที่นำรูปศิลปินที่ตนชื่นชอบมาทำ Art on the Cup ด้วยภาพที่สวยโดนใจ สามารถถ่ายไปอวดเพื่อน ๆ หรือลงโซเชียลชิคๆ เป็นการบอกต่อเรียกลูกค้าอีกด้วย ส่วนใหญ่ลูกค้าที่มาอุดหนุนจะอยากได้ภาพสวยๆ มากกว่า 1 ภาพ ก็จะสั่งเครื่องดื่มเพิ่ม เพื่อภาพ Art on the Cup กลายเป็นกลยุทธ์ที่ดีส่งเสริมยอดขายของร้านไปในตัว

สำหรับใครที่สนใจอยากลองเข้าไปทำ Art on the Cup  สวยๆ จากร้านจริณ พาย สามารถไปอุดหนุนได้ที่ซอยนิมมานเหมินทร์ 17 หรือติดตามความเคลื่อนไหวโปรโมชั่นต่างๆ ของทางร้านได้ที่เฟซบุ๊ก  Charin Pie  หรือไอจี charin pie หรืออีกสาขาร้าน yuk coffee ติดตามร้านได้ที่เฟซบุ๊ก  yuk coffee  หรือไอจี yuk coffee

