กลุ่มเสี่ยเจริญ ทุ่มทุนกว่า 1 พันล้านบาท ถือหุ้น 50% ช่องจีเอ็มเอ็ม แกรมมี่ แล้ว
วันนี้ (24 ส.ค. 2560) บริษัท จีเอ็มเอ็ม แกรมมี่ จำกัด (มหาชน) ได้แจ้งตลาดหลักทรัพย์แห่งประเทศไทย ว่า กลุ่มสิริวัฒนภักดี ได้เข้ามาถือหุ้นในสัดส่วน 50% ใน บริษัท จีเอ็มเอ็มแชนแนล เทรดดิ้ง จำกัด หรือคิดเป็นเงินมูลค่า 1,000 ล้านบาท
ทั้งนี้ การเข้ามาถือหุ้นดังกล่าวอยู่ภายใต้ข้อตกลง บริษัท อเดลฟอส จำกัด ซึ่งมี ฐาปน สิริวัฒนภักดี และปณต สิริวัฒนภักดี เป็นผู้ถือหุ้นใหญ่ จะเข้ามาถือหุ้น 50% ในบริษัท จีเอ็มเอ็ม แชนเนล เทรดดิ้ง ซึ่งมีทุนจดทะเบียน 2,000 ล้านบาท ทุนชำระแล้ว 840 ล้านบาท

