นักวิเคราะห์ บล.กรุงศรี ประเมินว่า หุ้นไทยวันนี้จะอ่อนตัวลงทดสอบแนวรับ 1,790 – 1,795 จุด เนื่องจาก sentiment เชิงลบจากทั้งในและนอกประเทศ โดยปัจจัยภายนอกมีรายงานว่า ปธน.ทรัมป์ เตรียมพิจารณาปลด นายโรเบิร์ต มูลเลอร์ ออกจากที่ปรึกษาพิเศษส่งผลให้มีความกังวลภาวะการเมืองในสหรัฐ
ส่วนปัจจัยภายในมีความกังวล สนช. ส่งร่าง พ.ร.บ.ประกอบ รัฐธรรมนูญว่าด้วยการได้มาซึ่ง ส.ว. ให้ศาลรัฐธรรมนูญวินิจฉัยซึ่งอาจกระทบต่อ Roadmap การเลือกตั้งของไทย
นอกจากนี้คาดว่านักลงทุนจะลดความเสี่ยงและชะลอการลงทุนเพื่อติดตามผลการประชุม FED ในวันที่ 20 – 21 มี.ค. ซึ่งคาดว่าจะปรับขึ้นดอกเบี้ยอีก 0.25% เป็น 1.75% รวมถึงการส่งสัญญาณปรับขึ้นอัตราดอกเบี้ยในครั้งถัดไป
