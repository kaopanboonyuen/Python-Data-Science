นายอภิศักดิ์ ตันติวรวงศ์ รัฐมนตรีว่าการกระทรวงการคลัง บอกว่า การแจกซิมการ์ดโทรศัพท์มือถือ และค่าบริการแบบรายเดือนให้กับ ผู้มีรายได้น้อย ที่ถือบัตรสวัสดิการแห่งรัฐ ก็เพื่อให้คนกลุ่มนี้ เข้าถึงอินเทอร์เน็ต และใช้เป็นแหล่งค้นคว้าหาความรู้สำหรับการสร้างอาชีพสร้างรายได้อีกทางหนึ่ง
ซึ่งในส่วนของค่าบริการรายเดือนนั้น กำลังพิจารณาว่าจะให้เดือนละเท่าใด และอาจพิจารณาให้สมาร์ทโฟนด้วย โดยระยะแรกจะให้กับกลุ่มที่มีรายได้ไม่เกิน 30,000 บาทต่อปีก่อน ซึ่งแนวทางดังกล่าว เป็นการช่วยเหลือ ผู้มีรายได้น้อย ระยะที่ 2 ที่จะเน้นการเพิ่มรายได้ การหาอาชีพ และการให้ความรู้ต่าง ๆ ให้ผู้มีรายได้น้อยสามารถ เพื่อให้คนกลุ่มนี้หลุดพ้นจากความยากจน
