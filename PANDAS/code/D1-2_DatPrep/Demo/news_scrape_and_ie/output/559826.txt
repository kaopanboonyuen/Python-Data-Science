ตลาดหุ้นเอเชียเช้านี้ปรับตัวลดลง หลังดาวโจนส์ปิดแดนลบ นักลงทุนจับตาเลือกตั้งฝรั่งเศส
ตลาดหุ้นเอเชียส่วนใหญ่ปรับตัวลดลงในเช้าวันนี้ ตามทิศทางของตลาดหุ้นนิวยอร์กที่ปิดในแดนลบเมื่อคืน โดยได้รับปัจจัยลบจากการปรับตัวลดลงอย่างหนักของราคาน้ำมัน นอกจากนี้ นักลงทุนยังชะลอการซื้อขายก่อนที่การเลือกตั้งของฝรั่งเศสจะมีขึ้นในวันที่ 23 เม.ย.

ขณะที่สถานการณ์ตึงเครียดในคาบสมุทรเกาหลียังคงเป็นปัจจัยที่ทำให้นักลงทุนระมัดระวังการซื้อขายเช่นกัน ส่วนตลาดหุ้นญี่ปุ่นบวกหลังจากสกุลเงินเยนอ่อนค่าลงเมื่อเทียบกับดอลลาร์สหรัฐ ดัชนี NIKKEI 225 ตลาดหุ้นญี่ปุ่นเปิดวันนี้ที่ 18,446.39 จุด เพิ่มขึ้น 14.19 จุด, ดัชนี SSE Composite ตลาดหุ้นจีนเปิดวันนี้ที่ 3,165.67 จุด ลดลง 5.02 จุด, ดัชนี HSI
ตลาดหุ้นฮ่องกงเปิดวันนี้ที่ 23,851.02 จุด เพิ่มขึ้น 25.14 จุด, ดัชนี TAIEX ตลาดหุ้นไต้หวันเปิดวันนี้ที่ 9,639.93 จุด ลดลง 0.01 จุด, ดัชนี KOSPI ตลาดหุ้นเกาหลีใต้เปิดวันนี้ที่ 2,138.19 จุด ลดลง 0.21 จุด, ดัชนี FTSE STI ตลาดหุ้นสิงคโปร์เปิดวันนี้ที่ 3,119.92 จุด ลดลง 6.36 จุด
