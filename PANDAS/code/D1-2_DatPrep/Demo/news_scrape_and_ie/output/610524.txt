นายวีระพงษ์ วงแหวน ประธานสหภาพแรงงานรัฐวิสาหกิจองค์การขนส่งมวลชนกรุงเทพ เปิดเผยว่าภายในสัปดาห์หน้าจะเดินทางเข้าพบ นายณัฐชาติ จารุจินดา ประธานกรรมการบริหารกิจการองค์การขนส่งมวลชนกรุงเทพ เพื่อหาเสนอการปรับอัตราค่าโดยสารรถเมล์โดยรถเมล์ร้อนจะอยู่ที่ 8-10 บาท
ส่วนรถเมล์ปรับอากาศเริ่มต้นที่ 15-16 บาท เพื่อเป็นการลดผลการขาดทุนของขสมก. และการปรับขึ้นจะต้องไม่กระทบความเดือดร้อนของประชาชนมากเกินควร แต่ควรสะท้อนต้นทุนที่แท้จริง สอดคล้องกับราคาเชื้อเพลิงปัจจุบันที่ได้ปรับไปถึง 25 บาท/ลิตร

ทั้งนี้ มองว่า ขสมก.ควรได้รับการปรับขึ้นราคาตามมติของคณะกรรมการควบคุมการขนส่งทางบกกลาง ที่ได้กำหนดอัตราค่าโดยสารไว้ตั้งแต่ปี 2558 แต่ทางภาครัฐได้ชะลอไว้เพื่อบรรเทาความเดือดร้อนของประชาชน ส่งผลให้ต้องเก็บค่าโดยสารต่ำกว่าต้นทุน
อย่างไรก็ตาม การปรับขึ้นครั้งนี้มองว่าประชาชนจะได้รับผลกระทบน้อย เพราะปัจจุบันมีบัตรสวัสดิการภาครัฐที่ช่วยเหลือผู้มีรายได้น้อย ในการใช้บริการรถสาธารณะมารองรับ
