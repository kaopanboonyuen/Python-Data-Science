บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (7 ก.ย.) ว่า แนวโน้มตลาดหุ้นไทย SET Index คาดว่ายังอยู่ในช่วงแกว่งตัว Sideways สร้างฐาน และกรอบการบวกคาดว่ายังจำกัดเนื่องจากยังต้องติดตาม 
ประเด็นการค้าทั้งการเจรจาระหว่างสหรัฐฯ-แคนาดา
รวมถึงแผนการเก็บภาษีนำเข้าสินค้าจีนวงเงิน 2 แสนล้านเหรียญ ขณะที่ล่าสุดทรัมป์แสดงท่าทีว่าจะดำเนินการด้านการค้ากับญี่ปุ่นจะเป็นลำดับถัดไปซึ่งสร้างความกังวลแก่ตลาดมากขึ้น นอกจากนี้ราคาน้ำมันดิบยังปรับลงซึ่งกดดันหุ้นในกลุ่มพลังงาน เรายังคงมุมมองเดิมที่คาดว่าหุ้นในกลุ่ม Domestic Play น่าจะยังปลอดภัยและเคลื่อนไหวได้แข็งกว่าตลาด
สำหรับกลยุทธ์การลงทุน ยังเน้นลงทุนในกลุ่ม Domestic Play ทยอยสะสมหุ้นเพิ่มในช่วงอ่อนตัว หุ้นเด่นเดือนกันยายน ได้แก่ ASK, CHG, CK, CPALL, PRM
