รายงานข่าวแจ้งว่า ธนาคารอาคารสงเคราะห์ ได้เปิดให้ผู้มีรายได้น้อย ขอสินเชื่อในอัตราดอกเบี้ยต่ำ เริ่มต้น 2.75% ต่อปี นาน 4 ปีแรก วงเงินไม่เกิน 1 ล้านบาท ในการกู้ซื้อบ้านและที่อยู่อาศัยแล้วเมื่อวานนี้ (15 ม.ค. 61)
โดยโครงการดังกล่าว เป็นความต้องการของรัฐบาล ที่อยากสนับสนุนให้คนไทยมีที่อยู่อาศัยเป็นของตนเอง ซึ่งผู้กู้จะต้องถือบัตรสวัสดิการแห่งรัฐ  และประกอบอาชีพประจำ หรืออาชีพอิสระ  อีกทั้งยังสามารถใช้บุคคลในครอบครัวกู้ร่วมได้ แต่ต้องมีรายได้เป็นไปตามเกณฑ์การขอสินเชื่อจากธนาคาร ตามโครงการบ้านคนไทยประชารัฐ เฟส 2 เพื่อสร้างความมั่นคงด้านที่อยู่อาศัยให้กับประชาชนอย่างครอบคลุม
ทั้งนี้หากผู้สนใจสามารถเข้าไปติดตามรายละเอียดเพิ่มเติมได้ที่ เว็บไซต์https://www.ghbank.co.th/ หรือโทร 02-645-9000
