บริษัท ทางด่วนและรถไฟฟ้ากรุงเทพ จำกัด (มหาชน) หรือ BEM แจ้งอัตราค่าโดยสารรถไฟฟ้ามหานครสายเฉลิมรัชมงคล (สายสีน้ำเงิน)ใหม่ หลังจากสิ้นสุดการคงราคาอัตราค่าโดยสารเดิม เป็นระยะเวลา 5 เดือน (ตั้งแต่ 3 ก.ค. – 30 พ.ย.61) เพื่อเป็นการสนับสนุนนโยบายของภาครัฐที่ต้องการแบ่งเบาภาระประชาชน

ทั้งนี้ ตั้งแต่วันที่ 1 ธันวาคม 2561 ถึง 2 กรกฎาคม 2563 จะมีอัตราค่าโดยสารใหม่คือ ราคาเต็มเริ่มต้นที่ 16 บาท สูงสุด 42 บาท (อัตราค่าโดยสารปรับเพิ่มขึ้น 1 บาทจากเดิม ณ จำนวนสถานีที่เดินทางที่ 5, 8 และ 11 นับจากสถานีต้นทาง) พร้อมทั้งส่วนลดพิเศษสำหรับเด็กและผู้สูงอายุ และสำหรับนักเรียน นักศึกษา อย่างไรก็ดีหากมีข้อสงสัยสอบถามรายละเอียดเพิ่มเติมได้ที่ศูนย์บริการข้อมูลโทร. 0-2624-5200
