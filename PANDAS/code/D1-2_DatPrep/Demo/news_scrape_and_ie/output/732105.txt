ทั้งนี้ทาง BK Holdings ผู้บริหารร้านเบอร์เกอร์คิงในญี่ปุ่นไม่ได้เปิดเผยถึงสาเหตุของการปิดสาขาครั้งใหญ่นี้
อย่างไรก็ดี นี่ไม่ใช่ครั้งแรกที่เบอร์เกอร์คิงในประเทศญี่ปุ่นผชิญกับเหตุการณ์ในลักษณะนี้ โดยครั้งแรกที่เบอร์เกอร์คิงเปิดตัวในญี่ปุ่นเมื่อปี 1993 แบรนด์เบอร์เกอร์ที่ใหญ่เป็นอันดับสองของโลกอยู่ที่นี่ได้ไม่ถึงสิบปีก็ต้องถอยออกมาในปี 2001 ก่อนจะกลับมาอีกครั้งในปี 2007 ภายใต้การบริหารของ Lotteria จากเกาหลีซึ่งประสบความสำเร็จกับการดำเนินธุรกิจฟาสต์ฟู้ดในญี่ปุ่น
กระทั่งในทศวรรษ 2010 เบอร์เกอร์คิงจึงเริ่มตั้งหลักในตลาดญี่ปุ่นได้จริงๆ ด้วยแคมเปญใหม่ๆ ซึ่งเป็นที่สนใจสำหรับตลาดนี้ อย่าง red cheeseburgers หรือ Pumpkin Bomb Burgers
อย่างไรก็ตาม ในปี 2017 ตลาดฟาสต์ฟู้ดในญี่ปุ่นมีการแข่งขันที่สูงมาก และเบอร์เกอร์คิงจำเป็นต้องเปลี่ยนมือผู้บริหารพร้อมกับรีแบรนด์มาอยู่ภายใต้ BK Holding ซึ่งในปีงบประมาณ 2017 มีรายงานว่า BK Holding ขาดทุนสุทธิอยู่ที่ 251,060,000 เยน
เบอร์เกอร์คิงอาจกำลังประสบกับสถานการณ์ที่ยากลำบากอยู่ในเวลานี้ อย่างไรก็ดี ไม่กี่ปีก่อนหน้านี้แมคโดนัลด์ในญี่ปุ่นเองก็เคยเจอกับวิกฤตเลวร้ายยิ่งกว่า แต่หลังจากที่ปิดสาขาครั้งใหญ่ทั่วประเทศ แมคโดนัลด์ก็กลับมาสู่ตลาดได้
ที่มา:  japantoday
