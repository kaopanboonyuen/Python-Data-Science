แตกต่างไม่ซ้ำใคร! ขนมปังการ์ตูน ดิ๊บช็อคโกเเลต สุดน่ารักของ ร้าน Petit bakery  สีสันสดใจ เอาใจคนรักการ์ตูน

หากพูดถึงขนมปัง หลายคนคงนึกถึงขนมปังปกติทั่วไปที่มีลักษณะก้อนกลมบ้าง สี่เหลี่ยมบ้าง แต่ยังมีขนมปังอีกแบบสุดครีเอท น่ารัก โดดเด่นไม่ซ้ำใคร ขนมปังร้าน Petit bakery  จำหน่ายขนมปังตัวการ์ตูนหลากหลาย สีสันสดใจ เอาใจคนรักการ์ตูน

วันนี้ทีมข่าว MThai พามารู้จักกับ “พส พฤกณัฐธร โกสุมขจรเกียรติ” และ “พิม พิมศรัญญา โกสุมขจรเกียรติ” พี่น้องเจ้าของไอเดียเจ๋ง “ขนมปังการ์ตูน” ผันตัวจากงานประจำ หลีกหนีความซ้ำซากจำเจ ด้วยความคิดที่ว่าอยากมีธุรกิจเป็นของตัวเอง ลาออกจากงาน เดินหน้าลุยทำขนมปังที่มีแรงบันดาลใจจากแม่บ้านญี่ปุ่น ลองผิดลองถูกด้วยตัวเอง จนประสบความสำเร็จมาได้อีกขั้น มีลูกค้าอุดหนุน จนร้านกลายเป็นที่รู้จักกว้างขวาง

“พส พฤกณัฐธร” เล่าว่า ตนเรียนจบทางด้านอาหารและโภชนาการ และมีความรู้ทางด้านการทำอาหารเป็นทุนเดิมอยู่แล้ว จึงได้ปรึกษาครอบครัวว่า อยากมีธุรกิจเป็นของตัวเอง และทางครอบครัวก็สนับสนุนเต็มที่ จนกระทั่งได้ลงมือทำ และก็ได้กระแสผลตอบรับดี

ทั้งนี้ ทางร้าน Petit bakery ใช้ช่องทางสื่อโซเชียลมีเดียในการรับออเดอร์จากลูกค้า ซึ่งก็ได้ผลตอบรับดีมาโดยตลอด ซึ่งจะจัดส่งขนมปังตามเส้นทางรถไฟฟ้า และ Grab ส่วนลูกค้าต่างจังหวัดสามารถสั่งซื้อได้เฉพาะขนมปัง เพราะดิ๊ปไม่สามารถเก็บรักษาไว้ได้นาน
ด้านจุดเด่นของสินค้านั้น คงต้องยกให้ขนมปังการ์ตูน ที่ออกแบบไม่เหมือนใจ ยังหาซื้อไม่ได้จากที่อื่น มีเพียงร้าน Petit bakery  ที่ทำจำหน่าย โดยกรรมวิธีการทำค่อนข้างยาก ไม่มีพิมพ์แป้งตายตัว ต้องปั้นทีละลูก ทำให้ค่อนข้างยากในการลอกเลียนแบบ แถมราคายังถูก สามารถจับต้องได้ เพียงกล่องละ 80 บาท มีขนมปังจำนวน 7 ลูก พร้อมดิ๊ปช็อกโกแลต ถ้าซื้อแยกเป็นลูก ลูกละ 10 บาทเท่านั้น

สุดท้ายได้ถามถึงการต่อยอดร้านที่กำลังไปได้สวยในขณะนี้ “พส พฤกณัฐธร” เผยว่า ในอนาคตตนมีแพลนจะเปิดหน้าร้าน รวมทั้งอยากเปิดสอนทำขนมปัง สำหรับผู้ที่สนใจอยากเรียนทำขนมปังอีกด้วย

