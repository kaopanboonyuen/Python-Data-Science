หลังจากช่วงที่ผ่านมาสถานการณ์ราคาน้ำมันได้มีการปรับขึ้นอย่างต่อเนื่อง ส่งผลให้มีผู้ประกอบการหลายฝ่ายต่างได้รับผลกระทบจนต้องออกมาให้รัฐบาลหาทางควบคุมราคาน้ำมันให้เหมาะสม ล่าสุดวันนี้ (21 พ.ค.) นางสุจินดา เชิดชัย หรือ เจ๊เกียว นายกสมาคมผู้ประกอบการรถโดยสาร ได้เดินทางเข้ายื่นหนังสือถึง นายอาคม เติมพิทยาไพสิฐ รัฐมนตรีว่าการกระทรวงคมนาคม เพื่อขอปรับขึ้นอัตราค่าโดยสาร

โดย เจ๊เกียว กล่าวว่า  เพื่อบรรเทาความเดือดร้อนของผู้ประกอบการ จึงอยากเรียกร้องให้ปรับขึ้นค่าโดยสารอีก 10 สตางค์ต่อกิโลเมตร เนื่องจากปัจจุบันค่าน้ำมันอยู่ที่ 19.69 บาทต่อลิตร ตั้งแต่กุมภาพันธ์ 2559 แต่หากไม่ได้รับการพิจารณาหรือความชัดเจน ทางสมาคมจะปรับลดเที่ยววิ่งให้บริการแต่ละเส้นทางลง เช่น เส้นกรุงเทพ-โคราช ที่วิ่งให้บริการ 300 เที่ยว อาจจะปรับลดเหลือ 200 เที่ยว เพื่อลดต้นทุน
โดยปัจจุบันผู้ประกอบการรถร่วม บขส. ประมาณ 10,000 คัน หรือ ร้อยละ 95 ใช้น้ำมันดีเซลเป็นเชื้อเพลิงทั้งหมด จึงได้รับผลกระโดยตรง

