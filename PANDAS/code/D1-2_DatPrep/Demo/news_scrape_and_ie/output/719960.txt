นายประยูร ช่วยแก้ว รองผู้อำนวยการฝ่ายการเดินรถ รักษาการในตำแหน่งผู้อำนวยการองค์การขนส่งมวลชนกรุงเทพ (ขสมก.) เปิดเผยว่า ขสมก.ได้ร่วมกับ ธนาคารกรุงไทย นำร่องบริการ รับชำระค่าโดยสารแบบไร้เงินสด บนรถโดยสารปรับอากาศ สาย 510 ทุกคัน เป็นระยะเวลา 2 เดือน เริ่มตั้งแต่วันที่ 9 เมษายน 2562 เป็นต้นไป ซึ่งผู้ใช้บริการสามารถชำระค่าโดยสาร ผ่านเครื่อง EDC (Electronic Data Capture) บนรถโดยสารด้วยวิธีการชำระค่าโดยสารด้วยบัตรสวัสดิการแห่งรัฐ ทั้ง 3 ประเภท ได้แก่ บัตรสวัสดิการแห่งรัฐ รุ่นแรก (เวอร์ชั่น 2.0), บัตรสวัสดิการแห่งรัฐที่ลงทะเบียนกับการรถไฟฟ้าขนส่งมวลชนแห่งประเทศไทย (รฟม.) (เวอร์ชั่น 2.5) และบัตรสวัสดิการแห่งรัฐเวอร์ชั่น 4.0

ทั้งนี้ การชำระค่าโดยสารด้วยบัตรเดบิต และบัตรเครดิต แบบ contactless ของธนาคารต่างๆ ชำระค่าโดยสารด้วยระบบ QR Code ชำระค่าโดยสารด้วยบัตรโดยสารอิเล็กทรอนิกส์ของ ขสมก. ซึ่งผู้ใช้บริการสามารถซื้อบัตรโดยสารดังกล่าวได้บนรถโดยสารปรับอากาศ สาย 510 ซึ่งบัตรโดยสารดังกล่าว จะมีมูลค่าในบัตร จำนวน 50 บาท  โดยผู้โดยสารสามารถเติมเงินผ่าน Mobile Banking ตู้ ATM ของทุกธนาคาร และเคาน์เตอร์ ธนาคารกรุงไทย ทุกสาขา
