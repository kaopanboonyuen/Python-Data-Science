เกษตรปลูกเมืองตรัง ‘เตยหอม’ เป็นเวลา 10 กว่าปี ตัดเตยหอมขายรายได้ดี จนส่งลูก 2 คนเรียนจบปริญญาตรี
วันที่ 23 ก.พ. 61 ผู้สื่อข่าวรายงานว่าเกษตรปลูกต้นเตยหอมเป็นเวลา 10 กว่าปีตัดเตยหอมขายรายได้ดี จนส่งลูก 2 คนเรียนจบปริญญาตรีก็ยังตัดขายส่งแม่ค้าในตลาด อ.ย่านตาขาว ซึ่งยังปลูกคู่กับยางพารา ในพื้นที่ 2 ไร่ ราคาเตยหอมกิโลกรัมละ 25 บาท โดยเฉพาะช่วงวันพระ ลูกค้าในตลาดย่านตาขาว สั่งถึง 100 กิโลกรัม ทำให้ไม่เพียงพอต่อความต้องการของตลาด
โดยนางสุรัตน์ นิลพัน อายุ 48 ปี อยู่บ้านเลขที่ 44/2 ม.9 ต.ทุ่งกระบือ อ.ย่านตาขาว จ.ตรัง เปิดเผยกับทีมข่าว MThaiNews ว่า ตนเองได้ปลูกเตยหอมมาเป็นเวลา 10 กว่าปีแล้ว ซึ่งปลูกในพื้นที่ประมาณ 2 ไร่ จะปลูกทั้งเตยหอม และยางพารา โดยเตยหอม ราคาจะอยู่ที่กิโลกรัมละ 25 บาท ในการตัดเตยแต่ละครั้งจะขึ้นอยู่กับลูกค้าสั่งพร้อมกัน ในบางวันจะได้ถึง 100 กิโลกรัม ได้ราคาต่อวันถึง 2,500 บาท
ลูกค้าส่วนใหญ่จะเป็นแม่ค้าตลาดในอำเภอย่านตาขาว เช่น แม่ค้าทำดอกไม้ แม่ค้าทำเตยหอมแม่ค้าทำขนมหวานแม่ค้าทำขนมตะโก ก็จะมาสั่งเตยหอมพร้อมกัน เคยได้ถึง 100 กิโลกรัม หรือบางวัน 70 กิโลกรัม หรือบางวัน 50 กิโลกรัม จะเป็นไปตาม ออเดอร์ของแม่ค้าจากตลาด จนทำให้มีส่งในตลาดแทบไม่ทัน ในการดูแลต้นเตยหอม ดูแลง่าย ปลูกครั้งเดียวก็ขึ้นเต็ม พื้นที่ และที่ตนได้มาปลูกต้นเตยหอม เพราะในพื้นที่ดังกล่าวเป็นดินที่ชุ่มน้ำ และได้ทดลองปลูก ในช่วงแรกๆ ทำให้ต้นเตยหอมขึ้นดี จนทำให้ลูกค้าในตลาดมาสั่งซื้อเป็นของตนเรื่อยๆ จนได้ส่งลูกของตนเอง 2 คน จนเรียนจบปริญญาตรี ด้วยการตัดเตยหอมขายนั่นเอง

สำหรับต้นเตยหอมเป็นพืชที่ดูแลง่าย และเติบโตง่ายในพื้นที่ที่ชุ่มน้ำ ทำให้ต้นเตยหอมออกใบดีเป็นกอหรือเป็นพุ่มใหญ่ๆเต็มพื้นที่ และใบมีความสูงถึง 1 เมตรกว่า วิธีการเก็บใบเตย ให้ดูที่ใบสีเขียวเข้ม ก็สามารถเก็บได้ เพราะลูกค้าจะนิยมสั่งเป็นใบเตยสีเขียวเข้มมากกว่า นอกจากจะสามารถนำไปเป็นดอกไม้ไหว้พระแล้วยังสามารถนำไปแปรรูป ทำขนมหวาน ขนมไทย ลอดช่อง ฯลฯ
ส่วนประโยชน์ของต้นเตยหอมเมื่อนำมาทำเป็นอาหารมีคุณค่ามากมาย เช่น แก้อาการเป็นไข้ ช่วยให้ร่างกายสดชื่น ช่วยฟื้นฟูร่างกายจากอาการบาดเจ็บหรือหลังจากการหายป่วย แก้อาการท้องอืด อาหารไม่ย่อย แก้ร้อนในเป็นบำรุงหัวใจ ชูกำลัง และใบเตยเมื่อรวมเป็นกอใหญ่ยังส่งกลิ่นหอมฟุ้งกระจาย เมื่อมีผู้สัญจรไปมาพบเห็นก็พลอยรู้สึกสดชื่นไปด้วยเช่นกัน


