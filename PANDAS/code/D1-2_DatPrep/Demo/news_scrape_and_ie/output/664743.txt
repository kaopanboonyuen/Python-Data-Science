จับตาวิกฤตค่าเงินตุรกี ฉุดหุ้นไทยร่วง คาดดัชนีปรับตัวลงทดสอบ 1,660 – 1,665 จุด แนะรอซื้อช่วงอ่อนตัว
บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (16 ส.ค.) ว่า แนวโน้มตลาดหุ้นไทยวันนี้มีมุมมองเป็นลบ คาดดัชนีปรับตัวลงทดสอบ 1,660 – 1,665 จุด จากวิกฤตค่าเงินและภาวะเศรษฐกิจของตุรกีที่อ่อนแอซึ่งอาจจะส่งผลกระทบไปยังประเทศต่างๆ อีกทั้งตุรกีตอบโต้สหรัฐด้วยการประกาศขึ้นภาษีสินค้านำเข้าหลายรายการจากสหรัฐ
ส่งผลให้ Fund Flow ลดการลงทุนในสินทรัพย์เสี่ยงโดยเป็น Net Sell ใน Emerging market ต่อเนื่องในสัปดาห์นี้ นอกจากนี้ราคาน้ำมันดิบที่ทรุดตัวลงแรงหลุด 66 US/Barrel หลังตัวเลขสต๊อกน้ำมันดิบเพิ่มขึ้น 6.8 ล้านบาร์เรลสวนทางกับที่คาดการณ์ว่าจะลดลง 2.5 ล้านบาร์เรลจะเป็นแรงกดดันต่อกลุ่มพลังงานและทิศทางการลงทุนในช่วงนี้
กลยุทธ์การลงทุนวันนี้ รอซื้อช่วงอ่อนตัว กลุ่มโรงพยาบาล (BDMS, BCH, CHG) เป็นหุ้น Defensive Stock ในภาวะตลาดผันผวน กลุ่มอาหาร (CPF, GFPT, TU) และอิเล็คทรอนิกส์ (HANA, KCE, SVI) ได้อานิสงส์เงินบาทมีแนวโน้มอ่อนค่าซึ่งหนุนต่อผลประกอบการ 3Q18 กลุ่มโรงกลั่น (TOP, SPRC, PTTGC ) ค่าการกลั่นมีแนวโน้มขึ้นล่าสุด 8.8 US/Barrel
