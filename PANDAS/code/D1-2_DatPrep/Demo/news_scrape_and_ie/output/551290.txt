นักวิเคราะห์ มอง  ‘หุ้นไทย’  สัปดาห์นี้ยังผันผวน จับตาแนวรับที่ 1,560 จุด ลุ้นตัวเลขเศรษฐกิจ
นายเจริญ เอี่ยมพัฒนธรรม ผู้อำนวยการฝ่ายวิเคราะห์หลักทรัพย์ บริษัทหลักทรัพย์ เคที ซีมิโก้ จำกัด  เปิดเผยว่า แนวโน้มการลงทุนในตลาดหุ้นไทยสัปดาห์นี้ ยังคงผันผวน และสุ่มเสี่ยงที่จะปรับลง โดยมีแนวรับอยู่ที่ 1,560 จุด ถ้าหลุดแนวรับดังกล่าวก็จะเป็นการปรับฐานต่อเนื่อง

ทั้งนี้ นักลงทุนยังคงให้น้ำหนักกับเงินทุนเคลื่อนย้ายของต่างชาติและกองทุนอย่างใกล้ชิด รวมถึงถ้อยแถลงของประธานาธิบดีสหรัฐอเมริกา  นายโดนัลด์ ทรัมป์  ต่อสภาคองเกรส และแผนปฏิรูปภาษีครั้งใหญ่ อีกทั้งในวันนี้ (27 ก.พ.) ก็ต้องติดตามการแถลงข่าวของกระทรวงพาณิชย์ที่จะเปิดเผยตัวเลขนำเข้าส่งออกเดือน ม.ค. 2560 รวมถึง สศค. ก็จะแถลงรายงานภาวะเศรษฐกิจการคลังเดือน ม.ค.2560
