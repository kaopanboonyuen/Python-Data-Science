จากกรณีที่เกิดเป็นที่วิพากษ์วิจารณ์อย่างกว้างขวาง เมื่อปรากฏคลิปพนักงานสาวร้านเซเว่น-อีเลฟเว่น รายหนึ่ง นำธนบัตร ซึ่งได้รับจากลูกค้ามาซ่อน ก่อนจะอ้างว่าลูกค้าให้ธนบัตรที่มีมูลค่าต่ำกว่ามาซื้อของ แต่การกระทำนี้กลับมีกล้องวงจรปิดจับภาพเอาไว้ได้นั้น

วานนี้ (23 ก.ย. 2561)  สำนักบริหารการสื่อสารฯ บมจ.ซีพี ออลล์ ได้มีการชี้แจงผ่านทางเฟซบุ๊ก CPALL โดยระบุว่า คำชี้แจงกรณีพนักงานร้านเซเว่นของดีลเลอร์ ปตท. ทุจริต ฉบับที่ 2 ตามที่มีคลิปจากกล้องวงจรปิดได้เผยแพร่ภาพที่พนักงานคนหนึ่งของร้านเซเว่น อีเลฟเว่น มีพฤติกรรมที่เข้าใจได้ว่าทุจริตนั้น
ล่าสุดบริษัทได้ตรวจสอบแล้ว พบว่า เป็นร้านของดีลเลอร์ภายในสถานีจำหน่ายน้ำมัน ปตท. ในจังหวัดพัทลุง ซึ่งการกระทำดังกล่าวเป็นเรื่องของตัวบุคคลที่กระทำผิด ขณะนี้ทางปั้ม ปตท. แห่งนี้กำลังจะดำเนินการตามกฎหมายต่อไป
จึงขอเรียนชี้แจงให้ทราบเพิ่มเติม และขออภัยในเหตุการณ์ที่เกิดขึ้นมา ณ โอกาสนี้อีกครั้ง
7-11 ข่าวสดวันนี้ ซีพีออล โกงเงินลูกค้า
