บริษัท แอลจีอิเล็กทรอนิกส์ (ประเทศไทย) จำกัด เปิดตัว LG OLED TV ซีรี่ย์ G7T ด้วยคุณสมบัติ Perfect Color on Black มั่นใจครองตำแหน่งผู้นำในตลาดทีวี 4K
วันนี้ 6 ก.ค. 60 ที่โรงแรมเอส 31 สุขุมวิท บริษัท แอลจีอิเล็กทรอนิกส์ (ประเทศไทย) จำกัด ตอกย้ำความเป็นผู้นำระดับโลกด้านวัตกรรมเทคโนโลยีทีวีพรีเมี่ยมเปิดตัว LG OLED TV ซีรี่ย์ G7T ด้วยคุณสมบัติ Perfect Color on Black เผยพลังแห่งสีสันสมจริงเป็นธรรมชาติมั่นใจครองตำแหน่งผู้นำในตลาดทีวี 4K

โดยนายนิพนธ์ วงษ์แสงอรุณศรี ผู้อำนวยการฝ่ายการตลาดบริษัทแอลจีอิเล็กทรอนิกส์( ประเทศไทย) จำกัด เปิดเผยว่าว่า แอลจี มุ่งมั่นพัฒนานวัฒกรรมด้านทีวีอย่างต่อเนื่อง และเป็นแบรนด์แรกที่นำเสนอ OLED TV ตั้งแต่ปี พ.ศ. 2536 ล่าสุดสำหรับ LG OLED TV ซีรี่ย์ G7T นอกจากจะสมบูรณ์แบบทั้งภาพและเสียงแล้ว ยังพัฒนาเพื่อตอบรับพฤติกรรมผู้บริโภคในการรับชมความบันเทิงผ่านทางออนไลน์และวิดีโอสตรีมมิ่งที่มากขึ้น
อีกทั้งได้พัฒนาระบบปฏิบัติการ webOS 3.5 ให้ใช้งานง่ายสะดวกเพิ่มฟีเจอร์ต่างๆให้ง่ายต่อการเข้าถึงคอนเทนท์ที่ต้องการช่วยให้ผู้บริโภคเพลิดเพลินกับความบันเทิงภายในบ้านได้อย่างสมบูรณ์แบบ นับเป็นความภาคภูมิใจของแอลจีในการนำเสนอนวัตกรรมระดับโลกที่ก้าวล้ำสุดของโฮมเอ็นเตอร์เทนเม้นท์ในปัจจุบัน
]  ]  ]  ]
