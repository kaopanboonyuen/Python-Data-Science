ขนส่ง  ยัน รถตู้โดยสารต้องติดตั้ง GPS Tracking ให้แล้วเสร็จภายใน 31 มี.ค. นี้ แนะดาวน์โหลดแอปพลิเคชัน DLT-GPS ติดตามพฤติกรรมคนขับ
นายสนิท พรหมวงษ์ อธิบดีกรมการขนส่งทางบก  เปิดเผยว่า สำหรับปัญหารถตู้ผิดกฎหมาย รัฐบาลและกระทรวงคมนาคม ได้ให้ความสำคัญพร้อมกับผลักดันเป็นวาระเร่งด่วน เนื่องจากใกล้สู่ช่วงเทศกาลสงกรานต์แล้ว ดังนั้นรถตู้ที่ให้บริการทุกคน จะต้องดำเนินการตามที่ระเบียบขนส่งกำหนด

ซึ่งกรมการขนส่งทางบกออกประกาศให้รถตู้โดยสาร (รถร่วม บขส.) ที่วิ่งระหว่าง กรุงเทพฯ – ต่างจังหวัดทุกเส้นทาง ต้องติดตั้ง GPS Tracking ให้แล้วเสร็จภายใน 31 มี.ค. โดยหากเมื่อถึงเวลาที่หนดแล้ว รถตู้คันไหนยังไม่ดำเนินการจะไม่สามารถนำมาวิ่งบริการได้
ทั้งนี้ กรมฯ จะจัดส่งเจ้าหน้าที่ตรวจรถและหากพบว่ายังไม่ได้มีการติดตั้งจะทำการฉีดสเปรย์ไว้ที่รถด้วย ทั้งนี้ เพื่อเพิ่มความมั่นใจให้กับผู้บริการ อย่างไรก็ตาม ประชาชนสามารถร้องเรียน หรือ ติดตามพฤติกรรมคนขับรถได้ที่ แอปพลิเคชั่น DLT-GPS ซึ่งสามารถดาวน์โหลดได้ฟรี
