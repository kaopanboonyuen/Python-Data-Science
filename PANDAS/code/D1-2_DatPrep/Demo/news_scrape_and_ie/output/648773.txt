บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (11 มิ.ย.) ว่า แนวโน้มตลาดหุ้นไทยวันนี้มีมุมมองเป็นกลาง – ลบ คาดดัชนีแกว่งตัวในกรอบ 1,710 – 1,730 จุด โดยถูกแรงกดดันจากความขัดแย้งในการประชุม G7 หลังผู้นำหลายประเทศโจมตีสหรัฐประเด็นการกีดกันทางการค้าโลก

นอกจากนี้คาดว่านักลงทุนจะชะลอการซื้อขายเพื่อติดตามการประชุมสำคัญในสัปดาห์นี้ได้แก่ การประชุมสหรัฐ-เกาหลีเหนือ (12 มิ.ย.) การประชุม FOMC ซึ่งคาดว่าจะปรับขึ้นอัตราดอกเบี้ย 0.25% เป็น 2% (12-13 มิ.ย.) และ การประชุม ECB ที่คาดว่าจะลดการใช้ QE ลงจากปัจจุบันที่ 30,000 ล้านยูโร/เดือนซึ่งจะสิ้นสุดในเดือนก.ย. (14 มิ.ย.) อย่างไรก็ตามคาดว่าจะมีแรงซื้อหนุนดัชนีสลับเด้งรีบาวด์ตามเทคนิคหากย่อตัวลงมาใกล้บริเวณแนวรับเดิม 1,710 จุด
กลยุทธ์การลงทุนวันนี้ : Selective buy BANPU LANNA ราคาถ่านหินพุ่งสูงสุดในรอบ 18 เดือนล่าสุดพุ่งแตะระดับ 113.85 US/Tons กลุ่มผลประกอบการผ่านจุดต่ำสุดมาแล้ว (Bottom out) อาทิ CPF, BANPU, TKN, EPG และ ANAN คาดหุ้นเข้า SET50 : KTC, DELTA, TOA, GLOW, BGRIM หุ้นออก SET50 : KCE, SAWAD, PSH, BCP, CBG
หุ้นแนะนำวันนี้ : BEAUTY (ปิด 16.4 ซื้อ/เป้า 21) เราปรับเพิ่มคำแนะนำจาก ถือ เป็น ซื้อ หลังราคาหุ้นปรับตัวลงกว่า 30% จากระดับสูงสุดที่ 23.7 บาท PE ซื้อขายในปัจจุบันลดลงสู่ระดับค่าเฉลี่ยในช่วง 5 ปีที่ผ่านมาที่ระดับ 32-33 เท่า และมี upside จากราคาเป้าหมายของเรากว่า 28% เราคาดว่ากำไร 1Q18 จะเป็นจุดต่ำสุดของปี และจะเร่งตัวขึ้น qoq ตั้งแต่ 2Q18 จากการเริ่มออกสินค้าใหม่ และการจัดโปรโมชั่นทางการตลาดเพิ่มมากขึ้น
