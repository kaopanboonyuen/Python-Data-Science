ล่าสุดวันนี้ (7 พ.ย.60) ผู้สื่อข่าวรายงานความคืบหน้าว่า นายณัฐพร จาตุศรีพิทักษ์ ที่ปรึกษารัฐมนตรีประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) เห็นชอบมาตรการทางภาษีเพื่อกระตุ้นเศรษฐกิจช่วงปลายปี หรือ ช็อปช่วยชาติ โดยทางกระทรวงการคลังจะยกเว้นภาษีเงินได้บุคคลธรรมดาให้ไม่เกิน 15,000 บาทต่อราย ระหว่างวันที่ 11 พ.ย. ถึง 3 ธ.ค. 2560 ในการใช้จ่ายเพื่อซื้อสินค้าและบริการในประเทศ ไม่รวมสุรา ไวน์ ยาสูบ รถยนต์ รถจักรยานยนต์ เรือ และน้ำมัน
จับตาวันนี้  ครม.  เคาะมาตรการช็อปช่วยชาติ ลดหย่อนภาษี เพื่อให้ทันประกาศใช้ระหว่างวันที่ 15 พ.ย. ถึง 3 ธ.ค. 2560
วันนี้ (7 พ.ย.) กระทรวงการคลัง เตรียมเสนอมาตรการช็อปช่วยชาติเข้าที่ประชุมคณะรัฐมนตรี เพื่อกระตุ้นการใช้จ่ายภายในประเทศ ซึ่งจะให้สิทธิลดหย่อนภาษีได้ไม่เกิน 15,000 บาท รัฐมนตรีว่าการกระทรวงการคลัง ยืนยันถึงความจำเป็นที่ต้องมีมาตรการช็อปช่วยชาติ ครั้งที่ 3 เพราะตลอด 1 ปีที่ผ่านมา ประชาชนอยู่ในความโศกเศร้า และพฤติกรรมการการบริโภคคนชนชั้นกลางก็เปลี่ยนไป หันไปนิยมท่องเที่ยวต่างประเทศและซื้อสินค้าออนไลน์ กระทบบรรยากาศการจับจ่าย และการบริโภคในประเทศ

ซึ่งในวันนี้น่าจะทราบความชัดเจนว่าเป็นอย่างไร สำหรับมาตรการช็อปช่วยชาติ ที่คาดว่าจะเข้าคณะรัฐมนตรี วันนี้ (7 พ.ย.) เพื่อให้ทันประกาศใช้ระหว่างวันที่ 15 พฤศจิกายน ถึง 3 ธันวาคม 2560 โดยยังคงเงื่อนไขเดิม คือนำใบกำกับภาษีเต็มรูปแบบ มาหักลดหย่อนภาษีได้ไม่เกิน 15,000 บาท จากการซื้อสินค้าบริการ ร้านอาหาร ตั๋วเครื่องบินในประเทศ ซึ่งไม่รวมแพ็กเกจทัวร์ สินค้าเครื่องดื่มแอลกอฮอล์ บุหรี่ และทองคำแท่ง ส่วนทองรูปพรรณ สามารถลดหย่อนได้ เฉพาะค่ากำเหน็จเท่านั้น
