ริมแม่น้ำเจ้าพระยา ถือเป็นอีกหนึ่งทำเลทองกลางเมืองของกรุงเทพมหานคร ที่มีเอกลักษณ์เฉพาะตัว และมีการพัฒนาทางอสังหาริมทรัพย์ขึ้นมาใหม่ไม่มากนัก แต่เมื่อมีโครงการใหม่เกิดขึ้นแล้ว จะถือเป็นโครงการที่มีมูลค่าสูงและเป็นที่จับตามองไม่ใช่น้อย

รัฐบาลในความดูแลของคณะรักษาความสงบแห่งชาติ หรือ คสช. มีมติจะใช้โครงการพัฒนาริมฝั่งแม่น้ำเจ้าพระยามาพัฒนาความเป็นอยู่ และเพิ่มคุณภาพชีวิตให้แก่ประชาชนที่อาศัยอยู่ในละแวกนั้น ซึ่งแผนแม่บทของโครงการเมกะโปรเจกต์นี้ ได้กำหนดเส้นทางการเดินทางโดยเป็นโครงการถนนเลียบแม่น้ำเจ้าพระยา ที่จะเน้นการสัญจรที่ไม่ใช้เครื่องยนต์
เช่น การเดินเท้า จักรยาน และพื้นที่ของโครงการในระยะทางเลียบริมฝั่งรวมระยะทาง 140 กิโลเมตร ทั้งเขตกรุงเทพมหานคร ปทุมธานี นนทบุรี และสมุทรปราการ แบ่งเป็น 8 โครงการใหญ่ ได้แก่ โครงการที่ 1 เมืองปทุมธานี ตั้งแต่สะพานปทุมธานี จนถึง สะพานนนทบุรี

โครงการที่ 2 บางคูวัดและบางพูด โครงการที่ 3 ปากเกร็ด ตั้งแต่สะพานพระรามสี่ จนถึง กรมชลประทาน โครงการที่ 4 สะพานสมเด็จพระนั่งเกล้า โครงการที่ 5 ท่าน้ำนนท์ โครงการที่ 6 สะพานพระราม 7 โครงการที่ 7 กรุงเทพมหานคร และ โครงการที่ 8 บางกระเจ้า พื้นที่ในเขตบางกระเจ้า
ขณะที่ เมกะโปรเจกต์ริมแม่น้ำเจ้าพระยา ทั้งที่เปิดให้บริการแล้ว และที่อยู่ระหว่างการก่อสร้างเตรียมเปิดให้บริการ อาทิ ไอคอน สยาม เมกะโปรเจคที่ตั้งอยู่บนที่ดิน 55 ไร่ บริเวณริมแม่น้ำเจ้าพระยา มีส่วนของศูนย์การค้า, พิพิธภัณฑ์, คอนโด และลานกิจกรรมริมน้ำ รวมแล้วมีมูลค่าโครงการ 54,000 ล้านบาท

โครงการรถไฟฟ้าสายสีทอง สู่ ICON SIAM ที่ไอคอนสยามสนับสนุนการสร้างระบบขนส่งมวลชนรอง โครงการรถไฟฟ้าสายสีทองบนถนนเจริญนครและถนนสมเด็จเจ้าพระยา มีจุดเชื่อมต่อที่รถไฟฟ้า และในพื้นที่โครงการยังสร้างท่าเทียบเรือ 4 ท่า ที่จะแล้วเสร็จประมาณปลายปี 2563
โครงการ The Landmark Waterfront โปรเจคริมน้ำฝั่งเจริญกรุง อีกหนึ่งโครงการริมแม่น้ำเจ้าพระยาฝั่งเจริญกรุง ประกอบด้วยโรงแรมห้าดาว 2 โครงการ คือ โรงแรมสไตล์รีสอร์ท โฟร์ซีซั่นส์ ไพรเวท เรสซิเด้นซ์ กรุงเทพ และ โรงแรมคาเพลลา กรุงเทพ โดยทั้งหมดนี้อยู่บนที่ดินขององค์การสะพานปลา มีพื้นที่ริมน้ำยาว 350 เมตร
ส่วนโครงการที่ได้เริ่มเปิดดำเนินการไปแล้ว อย่างเอเชียทีค เดอะ ริเวอร์ฟร้อนท์ ศูนย์การค้าแนวราบริมแม่น้ำที่ใหญ่ที่สุดในเอเชีย ตั้งอยู่ริม แม่น้ำเจ้าพระยา ระหว่างซอยเจริญกรุง 72-76 ยอดพิมานริเวอร์ วอล์ค ที่ยึดพื้นที่ทำเลทองย่าปากคลองตลาด
และล้ง 1919 โครงการแหล่งท่องเที่ยวเชิง Heritage โดดเด่นด้วยศิลปะเชิงอนุรักษ์ ส่วนนี้เป็นเพียงแค่ 1 ใน 3 ของโครงการใหญ่ กับโปรเจคริมน้ำแม่เจ้าพระยาที่กำลังจะได้ยลโฉมกันปลายปี 2561 นี้
