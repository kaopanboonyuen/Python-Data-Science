บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (1 ก.พ.) ว่า แนวโน้มตลาดหุ้นไทย คาด SET Index ปรับตัวขึ้นทดสอบ 1,645 – 1,650 จุดก่อนจะสลับอ่อนตัว จากภาวะ Risk on ในสินทรัพย์เสี่ยง หลัง FED ส่งสัญญาณชะลอการปรับขึ้นอัตราดอกเบี้ย รวมถึงการปรับลดการถือครองพันธบัตรในงบดุลหากมีความจำเป็นซึ่งเป็นบวกต่อทิศทางการลงทุน

ประกอบกับความคาดหวังผลการเจรจาการค้าสหรัฐ-จีนรอบใหม่เพื่อบรรลุข้อตกลงทางการค้าก่อนเส้นตาย 1 มี.ค. ซึ่งคาดว่าจะมีความคืบหน้าในเชิงบวกมากขึ้น อย่างไรก็ตามควรระวังแรงขายทำกำไรระยะสั้นหลังดัชนีดีดตัวขึ้นตอบรับปัจจัยบวกมาระดับหนึงแล้วประกอบกับสัญญาณทางเทคนิคเข้าใกล้ระดับ Overbought ซึ่งจะกดดันให้ภาวะตลาดผันผวน
กลยุทธ์การลงทุนแนะเลือกซื้อ
-กลุ่มพลังงาน (PTTEP, PTT, PTTGC, TOP) อานิสงส์ราคาน้ำมันดิบดีดตัวขึ้นใกล้ระดับ 54 US/Barrel
-กลุ่มค้าปลีก (CPALL, ROBINS, HMPRO) ได้ประโยชน์เม็ดเงินที่จะสะพัดมากขึ้นในช่วงก่อนการเลือกตั้ง 
STEC, AMATA, WHA, BEM ได้ประโยชน์ภาวะการเมืองปลดล็อคและวันเลือกตั้งที่ชัดเจน
-กลุ่มท่องเที่ยวและโรงแรม (AOT, MINT, CENTEL, ERW) ครม.ขยายเวลามาตรการฟรีค่าธรรมเนียมวีซ่า (VOA) ถึงวันที่ 30 เม.ย.19 และคาดจำนวน นทท.จีนขยายตัวขึ้นในช่วงเทศกาลตรุษจีน
-กลุ่มที่คาดว่ากำไร 4Q18 และปี 2019 เติบโตต่อเนื่อง SAWAD, MTC, IHL, EA, GFPT และ TU
