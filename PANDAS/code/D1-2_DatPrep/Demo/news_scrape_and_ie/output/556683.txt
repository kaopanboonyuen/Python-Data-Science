นักวิเคราะห์ คาด  ‘หุ้นไทย’  Sideway กรอบ 1,570-1,585 จุด กลยุทธ์แนะเลือกซื้อหุ้นที่ราคาหุ้นมีปัจจัยหนุนตามประเด็นการลงทุนรายตัว
บริษัทหลักทรัพย์ บัวหลวง จำกัด (มหาชน)  ระบุ ปัจจัยที่มีผลต่อตลาด (-) แรงขายหลังจบ Window dressing และแรงขายก่อนวันหยุดยาวเทศกาลสงกรานต์ (-) ตัวเลขเศรษฐกิจโลกสัปดาห์นี้ คาดมีแนวโน้มขยายตัวต่ำกว่าตลาดคาด (+/-) จับตาคาดการผลการดำเนินงานกลุ่มธนาคาร และสื่อสารฯ ซึ่งจะมีผลต่อการปรับขึ้นต่อ หรือ ปรับฐานลงของดัชนีฯ (-) วิตก ธปท.ออกมาตรการสกัดเงินร้อน จากต่างประเทศหวังเก็งกำไรค่าเงินบาท (-) คาดแรงซื้อนักลงทุนต่างชาติชะลอลง เพื่อรอดูรายงานการประชุมเฟด FOMC minutes

ส่วนแนวโน้มระยะสัปดาห์ คาดหุ้นไทยมีโอกาสปรับฐานย่อย คาดแนวรับ 1,566/1,554 จุด แนวต้าน 1,587 จุด กลยุทธ์แนะนำ เลือกซื้อหุ้นที่ราคาหุ้นมีปัจจัยหนุนตามประเด็นการลงทุนรายตัว โดยเน้น ซื้อหุ้นตัวรอง ตัวตาม ที่ราคาหุ้นยัง Laggard บวกกับพื้นฐานที่มีพัฒนาการเปลี่ยนแปลงเชิงบวก
หุ้นแนะนำวันนี้
GIFT  แนวรับ 7.5 บ. ต้าน 8 บ. Stop loss 7.3 บ. (ราคาหุ้นมีโอกาสปรับขึ้นจากการ Re-Rate PE ขึ้นตาม Earnings เบื้องต้นคาดกำไร 1Q17 ราว 30 ล้านบาท โต 36% y-y 20% q-q)
UTP  แนวรับ 7.65 บ. ต้าน 8 บ. Stop loss 7.5 บ. (ได้ประโยชน์ทางภาษีจากการลงทุนเครื่องจักรใหม่ขณะที่กำลังการผลิตเพิ่มเท่าตัวหนุนกำไรเติบโตสูง)
WHA  สะสม แนวรับ 3.10 บ. ต้าน 3.20 Stop loss 3 บ. (ได้อานิสงส์จากการลงทุน EEC มากสุดในกลุ่ม ขณะที่ราคาหุ้น PE-PBV ยัง Laggard กลุ่มนิคม)
