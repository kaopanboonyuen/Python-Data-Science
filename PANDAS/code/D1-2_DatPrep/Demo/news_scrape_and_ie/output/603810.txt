รายงานข่าวแจ้งว่า นายประกรณ์ เมฆจำเริญ ประธานเจ้าหน้าที่บริหาร พร้อมด้วยนายพิเชฐ พุทธฤดีสุข รองผู้อำนวยการฝ่ายการตลาด บริษัท เฌอร่า จำกัด (มหาชน) ผู้ผลิตและจัดจำหน่ายผลิตภัณฑ์ไฟเบอร์ซีเมนต์ ตรา “เฌอร่า” และกระเบื้องหลังคาตรา “ห้าห่วง”

เข้ารับเครื่องหมายฉลากประหยัดพลังงานประสิทธิภาพสูง (ฉลากเบอร์ 5) ด้านผลิตภัณฑ์ช่วยลดการใช้พลังงาน และช่วยชาติประหยัดพลังงาน จากกรมพัฒนาพลังงานทดแทนและอนุรักษ์พลังงาน กระทรวงพลังงาน หลังจากผลิตภัณฑ์กระเบื้องหลังคาไตรลอน ตราห้าห่วง ทั้งในกลุ่มหลังคาสีอ่อนและกลุ่มหลังคาสีเข้ม โดยถือเป็นการได้รับการรับรองในสินค้าหลังคาไฟเบอร์ซีเมนต์ที่มีจำนวนเฉดสีมากที่สุด
นอกจากนี้ห้าห่วง เป็นรายแรกและรายเดียวในประเทศไทย ที่สามารถคว้าเครื่องหมายฉลากเบอร์ 5 ในกลุ่มหลังคาสีเข้มได้ จากกระเบื้องหลังคาไตรลอน รุ่นสีเมทัลลิคคูล โดยชูจุดขายของกระเบื้องสีประกายเมทัลลิคที่มีคุณสมบัติสะท้อนความร้อนมากกว่าร้อยละ 45 และช่วยให้บ้านเย็นขึ้น 3 – 5 องศา พร้อมประหยัดค่าไฟฟ้าสูงสุดถึง 30%
