บริษัท ปตท. จำกัด (มหาชน) และ บริษัท บางจาก คอร์ปอเรชั่น จำกัด (มหาชน) ประกาศปรับลดราคาขายปลีกน้ำมันทุกชนิดลง 50 สตางค์/ลิตร ยกเว้น E85 ลดลง 30 สตางค์ /ลิตร โดยจะมีผลตั้งแต่เวลา 05.00 น. วันพรุ่งนี้ (6 มี.ค.) เป็นต้นไป
ทั้งนี้ จะส่งผลให้ราคาน้ำมันหน้าสถานีบริการน้ำมันของ ปตท. และ บางจาก ในเขตกรุงเทพฯ และปริมณฑลวันพรุ่งนี้ เป็นดังนี้ เบนซิน 95 ของ ปตท. อยู่ที่ลิตรละ 34.46 บาท, แก๊สโซฮอล์ 95 อยู่ที่ลิตรละ 27.35 บาท, แก๊สโซฮอล์ 91 อยู่ที่ลิตรละ 27.08 บาท, E20 ลิตรละ 24.84 บาท, E85 ลิตรละ 20.14 บาท และดีเซล อยู่ที่ลิตรละ 26.59 บาท (ราคานี้ยังไม่รวมภาษีท้องที่ของแต่ละจังหวัด)

