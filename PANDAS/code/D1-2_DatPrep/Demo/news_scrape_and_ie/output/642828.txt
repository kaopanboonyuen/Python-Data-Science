ผู้สื่อข่าว MThai รายงานว่า ที่ จ.เชียงใหม่ ร้านขายส่งมะพร้าวน้ำหอม ย่านตลาดเมืองใหม่ ต่างพากันบ่นเป้นเสียงเดียวกันว่า ราคามะพร้าวในปีนี้สูงขึ้นแพงเป็นประวัติการณ์ จากปกติมะพร้าวน้ำหอมยกถุง 10 ลูกราคา 190 – 200 บาท แต่ขณะนี้มีราคาเพิ่มขึ้นราคาถุงละ 330-360 บาท

ซึ่งจากเหตุดังกล่าวส่งผลทำให้ยอดขายลดลงเหลือเพียง 500 ลูกต่อวันจากเดิมที่เคยขายได้ประมาณ 1,600 ลูกต่อวัน เนื่องจากพ่อค้าแม่ค้าที่ซื้อไปขายปลีกต้องใช้ต้นทุนสูง ทำให้ต้องลดปริมาณการซื้อลงตามต้นทุนที่มีอยู่ ส่วนสาเหตุที่ทำให้ราคามะพร้าวน้ำหอมสูงขึ้นนั้น คาดว่าส่วนหนึ่งมาจากมีนักลงทุนจีนมาเหมาซื้อยกสวนส่งออกไปประเทศจีน ทำให้ราคาหน้าสวน ขยับขึ้นตามไปด้วย ส่งผลทำให้คนไทยและนักท่องเที่ยวในประเทศต้องกินมะพร้าวแพงตามไปด้วย
โดยในอดีตราคาหน้าสวนลูกละไม่ถึง 5 บาท ปัจจุบันขยับขึ้นหลายเท่าตัว หากพ่อค้าแม่ค้าซื้อไปขายปลีกจะขายที่ราคาลูกละ 40 – 50 บาท
