บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (11 ม.ค.) ว่า แนวโน้มตลาดหุ้นไทยคงมุมมองเดิม คาด SET Index จะเคลื่อนไหว Sideways ในกรอบ 1,580-1,600 เพื่อสร้างฐาน แม้ภาพรวมปัจจัยกดดันจากภายนอกจะดูผ่อนคลาย โดยเฉพาะประเด็นสงครามการค้าระหว่างจีนกับสหรัฐที่ผ่านไปได้ด้วยดี
เช่นเดียวกับประธานเฟดที่ส่งสัญญาณชะลอขึ้นอัตราดอกเบี้ยส่งผลให้เม็ดเงินมีโอกาสไหลกลับเข้าตลาดเกิดใหม่ รวมไปถึงราคาน้ำมันดิบที่เพิ่มขึ้นอย่างต่อเนื่องส่งผลดีต่อ Sentiment การลงทุนในหุ้นกลุ่มพลังงานของบ้านเรา

อย่างไรก็ตามตลาดยังมีปัจจัยลบจากความไม่แน่นอนจากภาวะ US Shutdown ของสหรัฐ และ การลงมติ Brexit ของอังกฤษในวันจันทร์ที่ 15 ม.ค. เช่นเดียวกับปัจจัยในประเทศยังมีปัจจัยเสี่ยงหรือความไม่แน่นอนของหุ้นกลุ่มหลักอาทิ กลุ่มสื่อสาร และ โรงพยาบาล ทำให้กรอบการปรับขึ้นของดัชนียังเป็นไปอย่างจำกัด
กลยุทธ์การลงทุนวันนี้ : Selective Buy
-กลุ่มพลังงาน (PTT, PTTEP, TOP, PTTGC) อานิสงส์ราคาน้ำมันดิบดีดตัวขึ้น
-กลุ่มอาหาร ( TU , ASIAN) EU ปลดธงเหลืองต่อการนำเข้าสินค้าประมงของไทย
-กลุ่มท่องเที่ยวและโรงแรม ( AOT MINT CENTEL ERW ) ครม.ขยายเวลามาตรการฟรีค่าธรรมเนียมวีซ่า (VOA) ถึงวันที่ 30 เม.ย.19
-กลุ่มค้าปลีก (CPALL, ROBINS, HMPRO) ยอดใช้จ่ายเพิ่มในช่วงปลายปีและนโยบายกระตุ้นภาครัฐ
-กลุ่มไฟแนนซ์ (MTC, SAWAD) คาดงบ 4Q18 เติบโตต่อเนื่องจากการขยายสินเชื่อและสาขาเพิ่มขึ้น
-หุ้น Defensive Stock ในช่วงตลาดผันผวน BEM , BGRIM และ TTW
หุ้นแนะนำวันนี้
-GFPT (ปิด 12.9 ซื้อ/เป้า 16.6) เก็งกำไรราคาไก่ฟื้นตัวจาก 33 บาท/กก.เป็น 35 บาท/กก. (+6%) ขณะที่ราคา By product (ซี่โครงไก่) เพิ่มขึ้นแรงกว่า 50% จาก 7- 8 บาท/กก.ในช่วง 4Q18 เป็น 10-12 บาท/กก.ส่งผลบวกต่อ Sentiment การลงทุนและผลประกอบการของ GFPT ในช่วง 1Q19
-ERW (ปิด 6.9 ซื้อเก็งกำไร/เป้า 8.2) รับผลบวกภาครัฐขยายเวลาฟรีค่าธรรมเนียมวีซ่า (VOA) ด้านผลประกอบการกำไร 4Q18 ฟื้นตัวเด่นจาก high season แนวโน้ม 1Q19 คาดกำไรโตต่อเนื่องจากการที่โรงแรม JW Marriott กลับมาดำเนินการปกติจากที่ปิด Renovate ไปในช่วงปีที่ผ่านมา
-BEM (ปิด 9.80 ซื้อ/เป้า 11.5) ยังมั่นใจได้ต่อสัญญาสัมปทานทางด่วนอีก 37 ปี เพิ่ม Valuation ให้ BEM 2.9 บาทต่อหุ้น อีกทั้งยังปลดล็อก Overhang ของสัญญาสัมปทานเดิมที่จะหมดอายุในปี 2020
