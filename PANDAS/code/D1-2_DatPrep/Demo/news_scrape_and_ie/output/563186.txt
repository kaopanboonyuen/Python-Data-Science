หอการค้าไทย ชี้ คาร์บอมบ์ Big C ปัตตานี กระทบเศรษฐกิจไม่มาก สูญไม่ถึงพันล้าน วอน นายกฯแก้ปัญหาภาดใต้เด็ดขาด
นายวัฒนา ธนาศักดิ์เจริญ ประธานคณะกรรมการพัฒนาเศรษฐกิจพื้นที่ภาคใต้ หอการค้าไทย เปิดเผยว่า เหตุคาร์บอมบ์ที่ห้างบิ๊กซี จ.ปัตตานี วานนี้ (9 พ.ค.) ผู้ก่อเหตุต้องการที่จะแสดงออกในเชิงสัญลักษณ์ เพราะที่ผ่านมาเหตุการณ์ความไม่สงบในพื้นที่ภาคใต้ ส่วนใหญ่จะเกิดขึ้นในถนนสายรอง สำหรับผลกระทบต่อเศรษฐกิจภาคใต้ เชื่อว่าจะไม่มากหรือมีมูลค่าความเสียหายไม่ถึง 1,000 ล้านบาท เพราะเศรษฐกิจจ.ปัตตานี มีขนาดไม่ใหญ่

อย่างไรก็ตาม อยากเรียกร้องให้ พล.อ.ประยุทธ์ จันทร์โอชา นายกรัฐมนตรี รวมถึง พล.อ.ประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม ออกคำสั่งปราบปรามและแก้ปัญหาความไม่สงบที่เกิดขึ้นในภาคใต้อย่างเด็ดขาด เพราะเชื่อว่าสถานการณ์จะดีขึ้น
