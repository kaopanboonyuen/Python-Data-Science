ร.ต.ท.เจริญ เหล่าธรรมทัศน์ นายกสมาคมผู้ส่งออกข้าวไทยเปิดเผยว่า ขณะนี้ผู้ส่งออกข้าวไทยได้รับผลกระทบจากเงินบาทที่แข็งค่าขึ้น ทำให้สินค้าของไทยที่ส่งออกมีราคาแพงกว่าคู่แข่ง ซึ่งที่ผ่านมาได้หารือกับกระทรวงพาณิชย์ รวมถึงธนาคารแห่งประเทศไทย (ธปท.) ในเรื่องดังกล่าวอยู่ตลอดเวลา โดยภาคเอกชนก็ดำเนินการตามคำแนะนำของหน่วยงานภาครัฐหมดแล้ว แต่ก็หลีกเลี่ยงผลกระทบไม่ได้

สำหรับภาพรวมการส่งออกข้าวไทยในช่วงไตรมาส 1 ปี 2561 สามารถส่งออกได้มากถึง 800,000 – 900,000 ตัน ขณะทั้งปียังคงตัวเลขเดิมไว้ที่กว่า 9 ล้านตัน ซึ่งมั่นใจว่าจะเป็นไปตามเป้าหมายที่วางไว้
