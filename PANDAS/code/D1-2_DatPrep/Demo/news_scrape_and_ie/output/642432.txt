วันนี้ ( 17 พ.ค.2561) ที่ ห้องแกรนด์บอลรูม โรงแรมอินเตอร์คอนติเนนตัลพลอากาศเอก ประจิน จั่นตอง รองนายกรัฐมนตรี เป็นประธานในงาน “THE LIMITLESS ERA” ขับเคลื่อนประเทศไทย 4.0 ด้วยคลื่น 2300 MHz TDDโครงข่ายอัจฉริยะเพื่อวันพรุ่งนี้พร้อมด้วย ดร.พิเชษฐ ดุรงคเวโรจน์ รัฐมนตรีว่าการกระทรวงดิจิทัล เพื่อเศรษฐกิจและสังคม  ให้เกียรติร่วมงานในฐานะกำกับดูแลหน่วยงานรัฐวิสาหกิจ

เมื่อวันที่ 23 เมษายน 2561 ที่ผ่านมา บมจ.ทีโอที และ กลุ่มบริษัท ดีแทค ไตรเน็ต ได้ลงนามในสัญญาเพื่อเปิดให้บริการ 4GLTE-TDD บนคลื่น 2300MHz TDD ครั้งแรกในประเทศไทย เตรียมความพร้อมสู่การให้บริการในอนาคต พร้อมเปิดสัญญาณทดสอบ dtac-T บนคลื่น 2300 MHz 10 แห่ง ใจกลางกรุงเทพมหานคร อาทิ สุขุมวิท สาทร สีลม ราชประสงค์ พระราม 3 เป็นต้น ก่อนจะเปิดให้บริการเชิงพาณิชย์ให้ลูกค้าเริ่มใช้งานได้ภายใน 2 ปีนี้
นายมนต์ชัย หนูสง กรรมการผู้จัดการใหญ่ บมจ. ทีโอที เปิดเผยว่า ก่อนหน้านี้รัฐบาลมีการใช้คลื่น 2300MHz ในการกระจายความเจริญสู่พื้นที่ห่างไกล และค่อยๆ ลดการใช้งานลงโดยสัญญาทางธุรกิจ ซึ่งเกิดจากความร่วมมือระหว่างดีแทคและทีโอทีในการใช้งานคลื่นความถี่ 2300MHz TDD
โดยเป็นบริการการสื่อสารความเร็วสูง เป็นการปักหมุดความก้าวหน้าครั้งสำคัญของประเทศเพื่อขยายบริการให้ครอบคลุมทั่วไทย และลดความเหลื่อมล้ำในการเข้าถึงข้อมูลข่าวสารที่เป็นประโยชน์จากอินเตอร์เน็ตอย่างทั่วถึงและเท่าเทียม
นายลาร์ส นอร์ลิ่ง ประธานเจ้าหน้าที่บริหาร บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ ดีแทค ระบุว่า โครงข่ายการให้บริการได้กลายเป็นส่วนสำคัญของโครงสร้างพื้นฐานดิจิทัล ที่สนับสนุนระบบเศรษกิจของชาติ โดยดีแทควางแผนจะขยายให้บริการคลื่น 2300MHz TDD ไม่ต่ำกว่า 37 จังหวัดในปีนี้ ส่วนการให้บริการทั่วประเทศในปีหน้า
TDD และ Massive MIMO คือเทคโนโลยีที่ปฏิวัติเพิ่มการรับและส่งดาต้าในแต่ละเสาสัญญาณได้มากกว่าเดิม นับเป็นกุญแจสำคัญที่ทำให้ก้าวสู่ “5G-ready” โดยคลื่นใหม่ที่จะนำมาให้บริการจะมีความจุที่มากที่สุด และมีเทคโนโลยีที่ทันสมัยที่สุดในภูมิภาคนี้
นายลาร์ส กล่าวต่อไปว่า “สมาร์ทโฟนจำนวนมากกว่า 70% ที่รองรับ 4G ในขณะนี้ จะสามารถใช้งานบนคลื่นความถี่ 2300 MHz TDD ได้ อีกทั้ง ไม่เพียงแต่ผู้ใช้งานบนคลื่น 2300 MHz จะได้รับประสบการณ์ที่ดีขึ้น แต่ผู้ที่ใช้งานสมาร์ทโฟนบนคลื่น 2100
พลอากาศเอก ประจิน จั่นตอง รองนายกรัฐมนตรี กล่าวถึงการติดต่อสื่อสารว่ามีความสำคัญต่อทุกภาคส่วนในประเทศไทย  ซึ่งการบริการดังกล่าวเป็นการเพิ่มประสิทธิภาพในหลายภาคส่วน อาทิ การขนส่ง การทำธุรกิจ การท่องเที่ยวการเงิน ความมั่นคง การศึกษา โดยเทคโนโลยีที่ทันสมัยเป็นโอกาสให้ประชาชนสามารถรับส่งข้อมูลได้อย่างเต็มความสามารถ เพิ่มคุณภาพชีวิตที่ดีแก่ประชาชน โดยตนหวังว่าในอนาคต ประชาชนในพื้นที่ห่างไกลจะเข้าถึงเทคโนโลยีเหล่านี้เช่นกัน
ทั้งนี้ความร่วมมือดังกล่าว นับเป็นก้าวสำคัญต่อการพัฒนาโครงสร้างพื้นฐานดิจิทัลของประเทศไทยให้ทัดเทียมกับประเทศชั้นนำของโลก โดยมุ่งหวังขับเคลื่อนนโยบายประเทศไทย 4.0 เพื่อสร้างความเท่าเทียมทั่วถึงในการเข้าถึงอินเทอร์เน็ตความเร็วสูงของประชาชนตามยุทธศาสตร์ชาติ 20 ปี
