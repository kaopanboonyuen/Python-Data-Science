นายกสมาคมค้าทองคำ ชี้  ‘ราคาทอง’  ขาลงหลังเฟดขึ้นดอกเบี้ย แนะลงทุนระมัดระวัง มองกรอบ 1,245-1,275 เหรียญสหรัฐต่อออนซ์
นายจิตติ ตั้งสิทธิ์ภักดี นายกสมาคมค้าทองคำ  เปิดเผยว่า ราคาทองคำช่วงนี้อยู่ในช่วงขาลง มองอยู่ในกรอบระหว่าง 1,245-1,275 เหรียญสหรัฐต่อออนซ์ หลังธนาคารกลางสหรัฐ หรือ เฟด ปรับขึ้นอัตราดอกเบี้ยร้อยละ 1.25 รวมทั้งค่าเงินดอลลาร์สหรัฐที่อ่อนค่าลงทำให้ราคาทองคำในประเทศปรับตัวลดลงอย่างต่อเนื่องด้วย
ดังนั้นนักลงทุนที่ลงทุนในขนาดนี้ต้องระมัดระวังโดยเฉพาะนักลงทุนระยะสั้นต้องซื้อขายให้รวดเร็วและติดตามข่าวสารอย่างใกล้ชิด อย่างไรก็ตาม ยังต้องติดตาม นโยบายเศรษฐกิจของสหรัฐ ที่อาจทำให้ราคาทองผันผวนได้อีก เพราะแม้ว่าเฟดจะปรับขึ้นอัตราดอกเบี้ยไปแล้วแต่เศรษฐกิจสหรัฐยังไม่ฟื้นตัวเท่าที่ควรจึงต้องระวังอาจมีข่าวปล่อยที่อาจทุบราคาในช่วงนี้ได้
