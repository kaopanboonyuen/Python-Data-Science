วันนี้ (19 ก.พ. 2561) ในโลกออนไลน์ได้มีการเผยแพร่ภาพป้ายโฆษณาขนาดยักษ์ ของช่องทีวีชื่อดัง MONO 29 ที่ได้ทุ่มงบคืนชีพให้กับป้ายโฆษณายักษ์ในตำนานที่ตั้งอยู่บริเวณสะพานโค้งจอหอ ก่อนลงสู่ ถ.มิตรภาพ ในพื้นที่ จ.นครราชสีมา  และเส้นพัทยา-มอเตอร์เวย์ ให้มีชีวิตชีวาอีกครั้ง หลังจากที่ป้ายดังกล่าวถูกปล่อยร้างไม่มีภาพโฆษณาอยู่นานหลายปี

โดยภาพดังกล่าวเผยให้เห็นเหตุตัวละครจากภาพยนตร์ และซีรี่ย์ชื่อดังหลายเรื่อง ตามคอนเซปต์ของช่องที่ว่า ‘MONO 29 ฟรีทีวีที่มีหนังดีซีรีส์ดังมากที่สุด’ ทั้งนี้เมื่อภาพดังกล่าวได้เผยแพร่ออกไปก็ทำให้มีคนส่งต่อและเข้าไปแสดงความเห็นจำนวนมาก
โดยส่วนใหญ่ชื่นชมที่ช่องดังกล่าวได้เนรมิตป้ายโฆษณาริมทางให้ดูมีชีวิต ชีวา และเพลินตาไปตลอดการเดินทาง โดยเฉพาะผู้ใช้เฟซบุ๊ก  ธีรพล สังสกฤษณ์  ที่ระบุว่า  สง่างงามมากครับ หลายปีแล้วที่ขับรถผ่าน ไม่เจอป้ายโฆษณามาตั้ง และ  Vlslt Meepanda  ที่ระบุว่า ช่องฟรีทีวีที่ดีที่สุด ถูกใจคอหนังที่สุดในยุค 4.0 ของลุงตู่ เป็นต้น

