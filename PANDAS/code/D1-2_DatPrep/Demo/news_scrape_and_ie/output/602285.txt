นายกสมาคมค้าทองคำ ชี้  “ราคาทอง”  ช่วงนี้ทรงตัว เคลื่อนกรอบ 1,275-1,300 เหรียญสหรัฐต่อออนซ์ จับตาเฟดปรับดอกเบี้ย
นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า ราคาทองคำในตลาดโลกช่วงนี้คาดว่าราคาจะไม่ขยับขึ้นต่อจากนี้และราคาจะทรงตัว โดยยังต้องติดตามการปรับอัตราดอกเบี้ยนโยบายของทางธนาคารกลางสหรัฐ หรือ เฟด ที่มีโอกาสปรับขึ้นในช่วงการประชุมเดือนธันวาคมนี้ และอาจทำให้ราคาทองปรับตัวลดลงเล็กน้อยในช่วงนี้ ประกอบกับอัตราแลกเปลี่ยนของค่าเงินบาทที่แข็งค่าขึ้นหากเทียบกับดอลลาร์ และมีโอกาสแข็งค่ามากกว่า 32.60 บาทก็ต้องจับตา
อย่างไรก็ตาม มองกรอบราคาทองคำในช่วงนี้น่าจะอยู่ที่ 1,275 ถึง 1,300 เหรียญสหรัฐต่อออนซ์ ทั้งนี้นักลงทุนอาจลงทุนระยะสั้นยังสามารถลงทุนได้เพราะแนวโน้มราคาน่าจะลดลงเล็กน้อย
