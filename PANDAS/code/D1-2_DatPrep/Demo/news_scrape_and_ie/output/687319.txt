รายงานข่าวแจ้งว่า เมื่อเวลาประมาณ 15.00 น. วันนี้ (19 พ.ย. 2561) นายอาคม เติมพิทยาไพสิฐ รัฐมนตรีว่าการกระทรวงคมนาคม ได้ออกมาเปิดเผยถึงผลการหารือกับกลุ่มผู้ประกอบการรถเอกชนร่วมบริการ ขสมก. หลังจากที่กลุ่มดังกล่าวได้เดินทางไปขอทราบความคืบหน้าการปรับอัตราค่าโดยสารรถร่วมฯ ขสมก. เนื่องจากรัฐบาลได้รับปากไว้แต่ยังไม่ได้ดำเนินการ ว่า

ที่ประชุมรับข้อเสนอทั้ง 3 ข้อที่เสนอมาไว้พิจารณา เพราะเห็นว่ารถร่วมมีภาระต้นทุนเพิ่มสูงขึ้น ทั้งในส่วนของราคาเชื้อเพลิง โดยเฉพาะในเดือน พ.ค. 2562 มาตรการอุดหนุนราคาก๊าซเอ็นจีวี บริษัท ปตท.จำกัด (มหาชน) จะหมดอายุลง รวมทั้งค่าซ่อมและค่าแรงงานในระบบก็เพิ่มขึ้น
จึงสั่งการให้กรมการขนส่งฯ นำข้อเสนอการขอปรับขึ้นค่าโดยสารทั้งหมดไปวิเคราะห์หาอัตราปรับขึ้นค่าโดยสารที่เหมาะสม พร้อมเร่งนำเสนอให้ที่ประชุมกลางพิจารณาอนุมัติโดยเร็ว ให้แล้วเสร็จภายในวันที่ 15 ธ.ค.นี้ แต่จะปรับในอัตราเท่าไหร่นั้น ยังตอบไม่ได้ ขึ้นกับการพิจารณาของคณะกรรมการกลางฯ
ขณะที่ นายวิทยา เปรมจิตร์ นายกสมาคมพัฒนารถร่วมเอกชน กล่าวว่า พอใจกับผลประชุมครั้งนี้ ซึ่งสมาคมจะรอคำตอบในวันที่ 15 ธ.ค. นี้ หากพิจารณาอนุมัติก็จะปรับขึ้นราคาในช่วงหลังเทศกาลปีใหม่ อาจในวันที่ 5 ม.ค. หรือ 6 ม.ค. 62 ซึ่งผู้ประกอบการรอได้ และรับปากกับนายอาคม ว่าพร้อมปรับเปลี่ยนการให้บริการกับประชาชนให้ดีขึ้น ภายในระยะเวลา 1 ปี
สำหรับข้อเสนอขอปรับขึ้นค่าโดยสารมี 3 ข้อดังนี้ คือ
