นายบุณยฤทธิ์ กัลยาณมิตร อธิบดีกรมการค้าภายใน เปิดเผยว่า จากการศึกษาผลกระทบของการปรับขึ้นราคาก๊าซหุงต้มขนาดถัง 15 กิโลกรัม จาก 353 บาท เป็น 395 บาท หรือเพิ่มขึ้น 49 บาท จะทำให้ต้นทุนอาหารปรุงสำเร็จ หรืออาหารจานด่วน เพิ่มขึ้น 15-20 สตางค์ต่อจาน

ซึ่งคำนวณจากก๊าซหุงต้ม 1 ถัง ปรุงอาหารได้ 100-200 จาน เช่น ก๋วยเตี๋ยว มีต้นทุนก๊าซหุงต้มเพิ่มขึ้น 1.88 บาทต่อชาม ดังนั้น จึงไม่มีเหตุผลที่ผู้ประกอบการอาหารจานด่วนจะขึ้นราคา เนื่องจากกระทบต้นทุนการผลิตอาหารน้อย
อย่างไรก็ตาม ในสัปดาห์นี้จะหารือกับผู้ผลิตสินค้าเพื่อประเมินสถานการณ์ราคาสินค้าที่ปรับขึ้น หลังแนวโน้มราคาน้ำมันดีเซล ซึ่งเป็นต้นทุนค่าขนส่งสูงขึ้น โดยจะขอความร่วมมือให้ชะลอขึ้นราคาสินค้าไว้ก่อน หากต้นทุนไม่ปรับขึ้นมากนัก

นอกจากนี้ ได้คำนวณต้นทุนการขึ้นค่าขนส่งรถบรรทุกที่จะปรับขึ้นมาร้อยละ 5 พบว่าจะกระทบราคาขายปลีกสินค้าในภาพรวมน้อยสุดร้อยละ 0.0032 และกระทบมากสุดที่ร้อยละ 0.4853% โดยสินค้าที่กระทบน้อยสุด คือ ผ้าอนามัย และสินค้ากระทบมากสุด คือ ปูนซีเมนต์ ขณะที่หมวดอาหารและเครื่องดื่มสินค้าที่กระทบมากที่สุด คือ นมถั่วเหลือง / สินค้าที่กระทบน้อยสุด คือ ปลากระป๋อง
