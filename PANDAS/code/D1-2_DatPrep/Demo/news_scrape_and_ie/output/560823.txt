“ดีแทค”  พลิกโฉมศูนย์บริการใหม่ เพิ่มช่องทางการขายแบบดิจิทัล เน้นรวดเร็ว ครบถ้วน ทันสมัย พร้อมจัดเบอร์มงคล ให้เลือกอย่างจุใจ ครั้งแรกในไทย
นายปัญญา เวชบรรยงรัตน์ รองประธานเจ้าหน้าที่บริหาร กลุ่มงานขาย บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ ดีแทค  กล่าวว่า ปัจจุบันลูกค้ามีแนวโน้มใช้บริการผ่านดิจิทัลมากขึ้น จากการดาวน์โหลดใช้บริการผ่านดีแทค แอปพลิเคชั่น ถึง 5 ล้านคน เพิ่มมากขึ้นเป็น 2 เท่าจากปีที่ผ่านมา และชำระค่าบริการผ่านตู้ Kiosk มากขึ้นถึง 113% จากปี 2559 รวมถึงการแก้ปัญหาการใช้บริการของลูกค้า เช่น การรอคิวใช้บริการ ลูกค้าที่อยากได้เบอร์มงคล แต่มาเสียเวลาเลือกนาน ข้อมูลการเลือกซื้อมือถือและโปรโมชั่นที่มีมากมายจนเลือกไม่ถูก

ดังนั้นดีแทคจึงได้ปรับกลยุทธ์การให้บริการด้วยแนวคิด Smart Services พลิกกระบวนการให้บริการ และจัดระบบการขายแบบดิจิทัล ที่ศูนย์บริการดีแทค และ ดีแทค ดีอินฟินิท ให้ลูกค้าดีแทคได้รับรู้ถึงความทันสมัยของนวัตกรรมและเทคโนโลยีที่อยู่รอบด้าน ด้วยบริการรูปแบบใหม่ ที่ครอบคลุมทุกดิจิทัลไลฟ์สไตล์ ผสานกับเทคโนโลยีใหม่ตอบรับการใช้ชีวิตในยุคดิจิทัล
ระบบการขายแบบดิจิทัล ในรูปแบบของ e-Brochure Wall ให้เลือกหาเบอร์มงคล ที่ถูกโฉลกกับตัวเอง โดยลูกค้าจะมีความต้องการจากผลรวม หรือตัวเลขที่เป็นมงคล กับวัน เดือน ปีเกิด ตามราศี ดีแทคจึงได้จัดบริการเลือกเบอร์ เบอร์ดีราศีเกิด เบอร์ดี ปีเกิด 12 ปีนักษัตร เบอร์มือถือที่จัดวางตัวเลขดี มีมงคล ให้ตรงกับปีเกิด เสริมความสุข ปรับสมดุลให้กับชีวิต เลือกเบอร์ตามปีเกิด ใน e-Brochure Wall ยังมีเมนูให้เลือกแพ็กเกจรู้ใจ และข้อมูลที่อัพเดทล่าสุดผ่านระบบหน้าจอสัมผัส กับ e-Brochure Wall ที่ตอบสนองทุกความต้องการของลูกค้าดีแทคได้ในทันที และสามารถสแกน QR code เพื่อรับข้อมูลที่ต้องการผ่านทางอีเมล์ หรือ SMS ได้ทันใจและที่สำคัญยังเป็นมิตรต่อสิ่งแวดล้อม
บริการดิจิทัลจากดีแทค แอปพลิเคชั่นกับ Speedy Queue บริการที่มอบทั้งความสะดวกสบาย และความรวดเร็วทันใจตั้งแต่ก้าวเข้ามารับบริการ ด้วยระบบรันคิวรูปแบบใหม่ ที่ลูกค้าดีแทคสามารถทำธุรกรรมได้สะดวกสบายมากยิ่งขึ้น ลูกค้าสามารถจองคิวออนไลน์ได้ล่วงหน้าก่อนมาถึงศูนย์บริการผ่านดีแทค แอปพลิเคชั่น บนมือถือได้ทุกที่ ทุกเวลา ไม่ต้องเสียเวลามานั่งรอคิวที่ศูนย์บริการ
นอกจากนี้ในดีแทคแอปพลิเคชั่นยังมีบริการ ที่เป็นประโยชน์ที่ลูกค้ายังไม่ทราบอีกมากมาย นอกจากบริการเช็คยอดค่าใช้บริการ ชำระค่าบริการ ตรวจสอบการใช้งาน แจ้งปัญหาการใช้งานโครงข่าย และแจ้งปัญหาเรื่องบริการจากพนักงาน สิทธิพิเศษจากดีแทค รีวอร์ด โดยการตรวจสอบและใช้สิทธิ โดยการค้นหาร้านค้าใกล้เคียง หรือค้นหาชื่อร้านหรือหมวดหมู่ของร้านค้า เป็นต้น
บริการดิจิทัลรูปแบบใหม่ ที่ศูนย์บริการดีแทค และ ดีแทค ดีอินฟินิท (dInfinite) คือ
1. Speedy Queue บริการที่มอบทั้งความสะดวกสบาย และความรวดเร็วทันใจตั้งแต่ก้าวเข้ามารับบริการ ด้วยระบบรันคิวรูปแบบใหม่ ที่ลูกค้าดีแทคสามารถทำธุรกรรมได้สะดวกสบายมากยิ่งขึ้น ลูกค้าสามารถจองคิวออนไลน์ได้ล่วงหน้าก่อนมาถึงศูนย์บริการผ่านดีแทคแอพลิเคชั่น
2. Knowledge Table เต็มอิ่มไปกับประสบการณ์ความบันเทิงแบบ Digital Live Streaming ด้วยแอพพลิเคชั่น dtac Music Infinite และ Primetime ผ่านจอ “Big Screen Tablet” ทั้งไอแพดและซัมซุง นอกจากนี้ เพื่อให้เข้าถึงประสบการณ์ดิจิทัลที่ชื่นชอบแบบง่ายๆ ลูกค้าดีแทคสามารถช้อปปิ้งผ่านดีแทคออนไลน์ทันใจพร้อมบริการจัดส่งสินค้าถึงบ้าน หรือสอบถามข้อมูลต่างๆ ผ่านบริการ dtac community
3. Smart Table ลูกค้าดีแทคสามารถทดลองสินค้าใหม่ได้ก่อนใคร ผ่านอุปกรณ์ตัวอย่างทุกรุ่นและทุกแบบ พร้อมโปรโมชั่นที่คุ้มค่าที่สุด และยังสามารถเช็คสเป็คสินค้าที่ต้องการด้วยข้อมูลที่อัพเดตล่าสุดได้ง่ายๆ ผ่านจอมัลติมีเดียบน Smart Table
4. e-Brochure Wall การเลือกโปรโมชั่นที่ใช่ และข้อมูลที่อัพเดทล่าสุดผ่านระบบหน้าจอสัมผัส กับ e-Brochure Wall ที่ตอบสนองทุกความต้องการของลูกค้าดีแทคได้ในทันที และสามารถสแกน QR code เพื่อรับข้อมูลที่ต้องการผ่านทางอีเมล์ หรือ SMS ได้ทันใจและที่สำคัญยังเป็นมิตรต่อสิ่งแวดล้อม
5. Experience Corner อัพเดทเทรนด์ใหม่ล่าสุดก่อนใครกับสุดยอดแก็ดเจ็ตและอุปกรณ์เสริมต่างๆ สุดล้ำที่เหล่าดิจิทัล เจนเนเรชั่นพลาดไม่ได้ เพื่อสร้างประสบการณ์ใหม่ให้ชีวิตก้าวทันยุคดิจิทัลแบบไม่ตามใคร

