หุ้นเปิดลบ 2 จุด ลดลง 194  หลักทรัพย์ นักวิเคราะห์ บล.ฟิลลิป คาด มีรีบาวด์ระยะสั้นเป็นโอกาสปรับพอร์ต
บรรยากาศการลงทุนในตลาดหุ้นไทยเช้าวันนี้ (14 มี.ค.) เปิดทำการเมื่อเวลา 10.00 น. ดัชนีปรับตัวลดลง 2.00 จุด แตะที่ระดับ 1,533.51 จุด ด้วยมูลค่าการซื้อขาย 1,537.40  ล้านบาท โดยหลักทรัพย์ลดลง 194  หลักทรัพย์ เพิ่มขึ้น 150 หลักทรัพย์ ไม่เปลี่ยนแปลง 270 หลักทรัพย์

นักวิเคราะห์ บล.ฟิลลิป มองว่า วันนี้ตลาดหุ้นไทย อาจพบการรีบาวด์ทางเทคนิคในระยะสั้น ซึ่งมองเป็นโอกาสในการปรับพอร์ต ลดระดับหุ้นที่เก็งกำไรออกไปก่อน เพราะยังมีประเด็นการขึ้นดอกเบี้ยของเฟดที่จะมีการประชุม วันที่ 14-15 มี.ค. นี้ รออยู่ แม้ตลาดมีความเชื่อมั่นว่าเฟดจะปรับขึ้นอัตราดอกเบี้ยในรอบนี้ หากแต่ประเด็นที่น่าจับตาต่อจากนี้ น่าจะอยู่ที่มุมมองของเฟดต่อภาวะเศรษฐกิจสหรัฐท่ามกลางนโยบายของประธานาธิบดี โดนัลด์ ทรัมป์ เพื่อสะท้อนภาพการปรับขึ้นอัตราดอกเบี้ยในระยะต่อไปของปี ซึ่งยังเป็นแรงกดดันต่อ fund flow ในภูมิภาครวมถึงตลาดหุ้นไทย โดยมองกรอบดัชนีแกว่งวันนี้แคบๆ ระหว่าง 1,530 – 1,540 จุด
