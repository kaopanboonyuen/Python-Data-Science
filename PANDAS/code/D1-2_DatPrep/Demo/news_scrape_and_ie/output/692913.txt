บริษัทหลักทรัพย์ ฟินันเซีย ไซรัส ระบุบทวิเคราะห์วันนี้ (13 ธ.ค.) ว่า แนวโน้มตลาดหุ้นไทยเราคาดว่า SET Index จะยังแกว่งตัว Sideways และยังมีความผันผวนจากปัจจัยความไม่แน่นอนในต่างประเทศ อย่างไรก็ตามบรรยากาศการลงทุนดูผ่อนคลายลงบ้างหลังมีข่าวว่าจีนเตรียมนโยบายใหม่ทดแทน “Made in China 2025” ซึ่งจะทำให้ต่างชาติเข้าสู่ตลาดจีนได้มากขึ้น

รวมถึงเทเรซ่า เมย์ ที่รอดการลงมติอภิปรายไม่ไว้วางใจ แต่เรายังคาดว่าประเด็นกดดันต่างๆ ยังต้องใช้เวลาและไม่ 
คลี่คลายโดยเร็ว ระยะนี้จึงยังมองว่าหุ้นกลุ่ม Domestic Play จะยัง Outperform ตลาดจากปัจจัยในประเทศที่หนุนโดยเฉพาะการเลือกตั้ง
สำหรับกลยุทธ์หุ้นไทย ยังเน้นลงทุนหุ้น Domestic และ Defensive รอซื้อคืนในช่วงตลาดปรับลงแรง ขณะที่หุ้นเด่นเดือน ธ.ค. ได้แก่ ADVANC, AOT, BCH, CK, SISB
