ประธานสหกรณ์แท็กซี่ฯ เข้าหารือรัฐมนตรีช่วยว่าการกระทรวงคมนาคม พร้อมแจงเกี่ยวกับปัญหาการปฏิเสธผู้โดยสารของรถแท็กซีมิเตอร์-นำเสนอแนวทางแก้ไขปัญหา
ผู้สื่อข่าวรายงานว่า นายวิฑูรย์ แนวพานิช ประธานสหกรณ์ แท็กซี่ ฯ ได้เข้าหารือกับนายพิชิต อัคราทิตย์ รัฐมนตรีช่วยว่าการกระทรวงคมนาคม วานนี้ (7 ส.ค. 60) เพื่อชี้แจงเกี่ยวกับปัญหาการปฏิเสธผู้โดยสารของรถแท็กซีมิเตอร์ ทั้งนี้ได้นำเสนอแนวทางในการแก้ไขปัญหาดังนี้
ขอเสนอให้ กรมการขนส่งทางบก  (ขบ.) ทบทวนหลักเกณฑ์การกำหนดอัตราค่าโดยสารรถแท็กซี่มิเตอร์ในเขต 
กทม.ใหม่ โดยให้มีการจัดทำอัตราค่าโดยสารเป็น 2 ราคา แบ่งเป็น
1.อัตราค่าโดยสารแท็กซี่ที่วิ่งให้บริการในเขตกรุงเทพชั้นใน
2.อัตราค่าโดยสารแท็กซี่วิ่งให้บริการในเขตกรุงเทพชั้นนอก

เนื่องจากพื้นที่ทั้ง 2 ส่วนมีปัญหาการจราจรติดขัดแตกต่างกัน โดยรถที่วิ่งให้บริการในเส้นทางกรุงเทพชั้นในจะมีปัญหารถติดมาก และนานกว่ามีอัตราการสิ้นเปลืองน้ำมัน ซึ่งเป็นต้นทุนค่าขนส่งมากกว่านาทีละ 2 บาท ซึ่งไม่สะท้อนต้นทุนค่าขนส่งที่แท้จริง “จึงเป็นสาเหตุสำคัญที่ทำให้เกิดปัญหาแท็กซี่ปฏิเสธผู้โดยสารในเขตเมือง
“ทั้งนี้เชื่อว่าหากดำเนินการตามนี้ ปัญหาแท็กซี่ปฏิเสธผู้โดยสารในพื้นที่กรุงเทพชั้นใน เขตเมืองจะหมดไปอย่างแน่นอน ขณะทีคนขับแท็กซี่ก็จะอยู่ได้ไม่ขาดทุนเหมือนในปัจจุบัน”
