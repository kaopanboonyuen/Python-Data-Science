ตามที่ได้มีการนำเสนอข่าวรถมินิบิ๊กซี ทางสำนักสื่อสารองค์กรกลุ่มบิ๊กซี ขอเรียนชี้แจงว่า รถมินิบิ๊กซีเป็นเพียงรถต้นแบบ ที่บริษัทสร้างขึ้นมาเพียงคันเดียว โดยนำมาทดลองวิ่งในเขตกรุงเทพฯ และปริมณทล จากแนวความคิดของรถมินิบิ๊กซี ที่เข้าร่วมในโครงการ “ก้าวคนละก้าว” ซึ่งบริษัทอยู่ในระหว่างศึกษาตลาด ตุ้นทุนและผลกระทบในด้านต่างๆ เท่านั้น

บิ๊กซี คำนึงอยู่เสมอว่าเป็นส่วนหนึ่งของชุมชน ต้องการมีส่วนร่วมและเติบโตไปพร้อมกับชุมชน บิ๊กซีขอขอบพระคุณในทุกความเห็นจากสังคม และขอน้อมรับเพื่อเป็นข้อมูลประกอบการพิจราณา และจะดำเนินการทุกอย่างให้อยู่ภายใต้ข้อกฎหมาย เพื่อให้ชุมชนได้รับสิ่งที่ดีที่สุด
