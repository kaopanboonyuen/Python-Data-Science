(9 พฤษภาคม 2562) อาลีเพย์ แพลตฟอร์มการชำระเงินดิจิทัลและไลฟ์สไตล์ ภายใต้การดำเนินงานของเเอนท์ ไฟแนนเชียล เผยพฤติกรรมการใช้จ่ายของนักท่องเที่ยวชาวจีนผ่านแอพออนไลน์เพย์เมนต์ในช่วงวันหยุดแรงงาน (1-3พฤษภาคม) ที่ผ่านมา
โดยยอดใช้จ่ายเฉลี่ยต่อคนผ่านบริการอาลีเพย์ในต่างประเทศเพิ่มขึ้นเกือบ 11 เปอร์เซ็นต เป็น 1,790 หยวน (หรือ 8,400 บาท) ในช่วงวันหยุดแรงงานที่ผ่านมา โดยประเทศต่างๆ ในเอเชียตะวันออกเฉียงใต้ รวมถึงประเทศไทย มาเลเซีย และสิงคโปร์ ติดอันดับ 10 ประเทศที่มียอดใช้จ่ายผ่านอาลีเพย์ในต่างประเทศสูงสุด
ทั้งนี้ ประเทศไทยยังคงเป็นจุดหมายปลายทางที่ได้รับความนิยมสูงสุดเป็นอันดับ 2 สำหรับนักท่องเที่ยวชาวจีนที่จ่ายเงินผ่านแพลตฟอร์มอาลีเพย์ในช่วงวันหยุดที่ผ่านมา ตามหลังฮ่องกงซึ่งครองอันดับ 1 ขณะที่มาเลเซียอยู่อันดับที่ 7 และสิงคโปร์อยู่อันดับที่ 9 จาก 10 ประเทศที่มียอดใช้จ่ายผ่านอาลีเพย์ในต่างประเทศสูงสุดในระหว่างวันที่ 1-3 พฤษภาคม
ผลสำรวจระบุว่า จำนวนนักท่องเที่ยวชาวจีนในประเทศไทยเพิ่มขึ้น  40%  จากปีที่แล้ว ในช่วงวันหยุดแรงงาน
ในเอเชียตะวันออกเฉียงใต้ ผู้ค้าหลายหมื่นรายรับชำระเงินผ่านอาลีเพย์จากนักท่องเที่ยวชาวจีน  ผลการศึกษาก่อนหน้านี้จากบริษัทวิจัยข้อมูลนีลเส็น (Nielsen) และอาลีเพย์ระบุว่า นักท่องเที่ยวชาวจีนกว่า 90 เปอร์เซ็นต์จะใช้บริการชำระเงินผ่านมือถือในต่างประเทศถ้าหากว่าสามารถทำได้
ข้อมูลสำคัญในรายงาน :
ผลการศึกษาที่สำคัญในประเทศไทย
ข้อมูลที่สำคัญเกี่ยวกับผลการศึกษา :
