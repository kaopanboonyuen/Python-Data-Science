ไปรษณีย์ไทย แจ้งปิดทำการในช่วงเทศกาลสงกรานต์ 2560 ตั้งแต่วันที่ 13 – 17 เมษายน และปิดปรับปรุงระบบตรวจสอบสถานะสิ่งของฝากส่งทางไปรษณีย์ Track & Trace วันที่ 13 เมษายน
บริษัท ไปรษณีย์ไทย จำกัด (ปณท) แจ้งปิดทำการในช่วงเทศกาลสงกรานต์ ประจำปี 2560 ตั้งแต่วันที่ 13 – 17 เมษายน ซึ่งที่ทำการไปรษณีย์ และศูนย์ไปรษณีย์ จะปิดให้บริการทุกแห่งทั่วประเทศ ไปรษณีย์ไทยขอแนะนำผู้ใช้บริการที่ต้องการฝากส่งสิ่งของผ่านไปรษณีย์ให้ใช้บริการล่วงหน้า เพื่อนำจ่ายได้ทันก่อนปิดทำการ

ทั้งนี้ หากผู้ใช้บริการต้องการฝากส่งสิ่งของในช่วงเทศกาลสงกรานต์ ไปรษณีย์ไทยได้เปิดจุดให้บริการกว่า 51 แห่งทั่วประเทศ เพื่ออำนวยความสะดวกแก่ลูกค้าที่ต้องการใช้บริการฝากส่งสิ่งของทั้งในและระหว่างประเทศในช่วงวันหยุดดังกล่าว ซึ่งสามารถใช้บริการรับฝากเอกสารและสิ่งของ ตลอดจนการซื้อแสตมป์ สิ่งสะสม สินค้าไปรษณีย์และสินค้าที่ระลึกต่าง ๆ อาทิ ที่ทำการไปรษณีย์ในพื้นที่ท่าอากาศยาน เคาน์เตอร์บริการไปรษณีย์ในศูนย์การค้า และสถานีบริการน้ำมัน เช่น ท่าอากาศยานสุวรรณภูมิ ท่าอากาศยานดอนเมือง เดอะ สตรีท รัชดา ซีคอนสแควร์ เซ็นทรัลซิตี้บางนา เซ็นทรัลพระราม 2 เซ็นทรัลเวิลด์พลาซ่า เซ็นทรัลเฟสติวัล อีสต์วิลล์ ซีคอนบางแค สยามสแควร์วัน อยุธยาพาร์ค บิ๊กซีลพบุรี เดอะมอลล์นครราชสีมา เซ็นทรัลเฟสติวัล เชียงใหม่ กาดสวนแก้ว จีซีเอสเชียงใหม่ อัศวรรณ ช็อปปิ้ง คอมเพล็กซ์ สถานีบริการน้ำมัน ปตท.รามอินทรา กม.11 ปตท.ราชพฤกษ์ 3 และปตท.บัวทองเคหะ เป็นต้น

โดยผู้ใช้บริการสามารถตรวจสอบรายชื่อและช่วงเวลาการเปิดให้บริการของที่ทำการไปรษณีย์ในช่วงวันหยุดเทศกาลสงกรานต์ 13 – 17 เม.ย. นี้ ได้ที่เว็บไซต์ www.thailandpost.co.th และสอบถามข้อมูล การใช้บริการเพิ่มเติมที่ THP Contact Center 1545
ทั้งนี้ ไปรษณีย์ไทย จะเปิดให้บริการรับฝากและนำจ่ายสิ่งของที่ฝากส่งทางไปรษณีย์ตามปกติในวันที่ 18 เมษายน 2560 เป็นต้นไป
รายชื่อ ปณ. ที่อยู่ในท่าอากาศยาน-ปั้มน้ำมัน
รายชื่อปณ.เคาน์เตอร์ในศูนย์การค้า
นอกจากนี้ ไปรษณีย์ไทยแจ้งปิดปรับปรุงระบบตรวจสอบสถานะสิ่งของฝากส่งทางไปรษณีย์ Track & Trace ในวันที่ 13 เมษายน 2560 ตั้งแต่เวลา 08.00 น. ถึง เวลา 18.00 น. ซึ่งจะผลให้ไม่สามารถเข้าใช้งานเว็ปไซด์ตรวจสอบสิ่งของฝากส่ง และโปรแกรมบนสมาร์ทโฟน ในวันและเวลาดังกล่าวได้ชั่วคราว
