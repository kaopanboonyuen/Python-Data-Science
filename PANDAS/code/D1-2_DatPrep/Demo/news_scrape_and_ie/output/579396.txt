กสทช. หารือแนวทางขอใช้มาตรา 44 ให้อำนาจดำเนินงานเกี่ยวกับกิจการดาวเทียมของประเทศทั้งหมด
วันนี้ (26 ก.ค. 60)  เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ  กสทช.  เปิดเผยว่า  ปลัดกระทรวงดิจิทัลเพื่อเศรษฐกิจและสังคม หรือ ดีอี ได้หารือกันถึงแนวทางการกำหนดนโยบายกิจการดาวเทียมของประเทศ

โดยจะโอนให้เป็นอำนาจของ กสทช.ในการดำเนินงานเกี่ยวกับกิจการดาวเทียมทั้งหมด ตั้งแต่การยื่นขอตำแหน่งวงโคจรดาวเทียมกับสหภาพโทรคมนาคมระหว่างประเทศ หรือ  “ไอทียู”  และการออกใบอนุญาตประกอบกิจการดาวเทียม เพื่อให้ง่ายต่อการบริหารจัดการครบวงจร ซึ่งจะเริ่มตั้งแต่ดาวเทียมไทยคม 9 เป็นต้นไป
นอกจากนี้ ยังหารือถึงแนวทาง เพื่อเสนอให้หัวหน้าคณะรักษาความสงบแห่งชาติ ออกคำสั่งมาตรา44   ให้อำนาจ กสทช.ในการเจรจาประสานงานกับ ไอทียู เพื่อจองตำแหน่งวงโคจรดาวเทียม และ หากจะให้ กสทช.ดำเนินการทั้งหมด ก็ต้องอาศัยอำนาจมาตรา 44 สั่งให้ กสทช.ดำเนินการเรื่องกิจการดาวเทียมเพียงแต่เพียงผู้เดียว

ขอขอบคุณข้อมูลจาก : ฐานเศรษฐกิจ
