นายกสมาคมโรงแรมไทยภาคเหนือ คาดปีนี้สงกรานต์คึกคัก ยอดจองห้องพักพุ่งกว่า 80% นักท่องเที่ยวจีนยังอันดับ 1
นางละเอียด บุ้งศรีทอง นายกสมาคมโรงแรมไทยภาคเหนือ เปิดเผยกับสำนักข่าว ไอ.เอ็น.เอ็น. ว่า ยอดจองที่พักล่าสุดในเทศกาลสงกรานต์ปีนี้บางแห่งเต็มแล้ว ซึ่งภาพรวมน่าจะเกินร้อยละ 80 หรือ ใกล้เคียงกับปีก่อน โดยคาดว่านักท่องเที่ยวจีนปีนี้จะยังเป็นอันดับ 1 รองลงมาได้แก่ยุโรป พร้อมเชื่อว่าปีนี้จังหวัดเชียงใหม่จะยังได้รับความสนใจจากนักท่องเที่ยวเหมือนกับปีก่อน
อย่างไรก็ตาม นอกจากประเพณีของไทยที่เป็นแรงดึงดูดให้ชาวต่างชาติมาเที่ยวที่ประเทศไทยแล้ว เรื่องของความสะดวกสบายในการเดินทางและอาหารก็เป็นอีกปัจจัยหนุนเช่นกัน
