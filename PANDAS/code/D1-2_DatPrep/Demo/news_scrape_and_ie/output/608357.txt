วันนี้ (3 ม.ค. 61) นายณัฐพร จาตุศรีพิทักษ์ ที่ปรึกษารัฐมนตรีประจำสำนักนายกรัฐมนตรี ได้เปิดเผยภายหลังการประชุมคณะรัฐมนตรี (ครม.) ในวันนี้ ว่า ที่ประชุมมีมติเห็นชอบแนวทางการจัดเก็บอัตราค่าผ่านทางใหม่ของทางหลวงพิเศษหมายเลข 7 กรุงเทพ ชลบุรี พัทยา โดยจะเปลี่ยนเป็นระบบปิดแทนการจ่ายเงินขาขึ้น เป็นการใช้การรับบัตร เพื่อชำระเงินที่ด่านปลายทาง
โดยอัตราขั้นต่ำค่าผ่านทางสำหรับรถ 4 ล้ออยู่ที่ 10 บาท สูงสุด 105 บาท รถ 6 ล้อ ต่ำสุด 15 บาท สูงสุด 170 บาท และรถ 6 ล้อขึ้นไป ต่ำสุด 20 บาท สูงสุด 245 บาท อย่างไรก็ตาม อัตราค่าผ่านทางใหม่จะเริ่มใช้หลังช่วงเทศกาลสงกรานต์ 2561 เป็นต้นไป
