ตลาดหุ้นไทยเช้านี้ปรับลดลง 3.11 จุด ขณะที่ราคาทองคงที่ เงินบาทขาย 34.89 บาทต่อดอลลาร์สหรัฐ
สมาคมค้าทองคำประกาศราคาซื้อ-ขายทอง ประจำวันจันทร์ที่ 15 พฤษภาคม 2560 ครั้งที่ 1 เมื่อเวลา 09.28 น. ซึ่งราคาคงที่ โดยราคาทองรูปพรรณ รับซื้อบาทละ19,738.32 บาท ขายออกบาทละ 20,700.00 บาท ราคาทองคำแท่งรับซื้อบาทละ 20,100.00 บาท ขายออกบาทละ20,200.00 บาท

ขณะที่การลงทุนในตลาดหุ้นไทยเช้าวันนี้ (15 พ.ค.) เปิดทำการเมื่อเวลา 10.00 น. ดัชนีปรับตัวลดลง 3.11 จุด แตะที่ระดับ 1,540.83 จุด ด้วยมูลค่าการซื้อขาย 1,935.32 ล้านบาท โดยหลักทรัพย์เพิ่มขึ้น 204 หลักทรัพย์ ลดลง 284 หลักทรัพย์ ไม่เปลี่ยนแปลง 285 หลักทรัพย์
นักวิเคราะห์ บล.กรุงศรี คาดว่า SET จะยังคงเคลื่อนไหวผันผวน แม้คาดแรงขายของนักลงทุนสถานบันจะลดลง เนื่องจากขายปรับพอร์ตสะท้อนผลประกอบการไตรมาส 1 ปี 60 ไปบ้างแล้ว แต่ความไม่แน่นอนของฟันด์โพลว์ต่างชาติซึ่งขายสุทธิในตลาด TFEX สูงถุง 38,905 สัญญาในช่วง 2 วันที่ผ่านมา จะทำให้นักลงทุนชะลอการลงทุนเพื่อรอดูท่าทีของต่างชฃาติในตลาดหุ้นว่าจะขายเหมือนในตลาด TFEX หรือไม่ แนะนักลงทุน รอซื้อเมื่ออ่อนตัว หรือใช้ กลยุทธ์ขึ้นขาย ลงซื้อ
สำหรับอัตราแลกเปลี่ยนเงินตราต่างประเทศของธนาคารกสิกรไทย เมื่อเวลา 08.18 น. มีดังนี้ ดอลลาร์สหรัฐ รับซื้อที่ 33.34 บาท ขายออก 34.89 บาท ยูโรอยู่ที่ระดับ 38.50 บาทต่อยูโร ปอนด์อยู่ที่ 46.42 บาทต่อปอนด์ เงินหยวนของจีนอยู่ที่ 5.19 บาทต่อหยวน และเงินเยนของญี่ปุ่นอยู่ที่ 0.31770 บาทต่อเยน
