บริษัทหลักทรัพย์ โนมูระ พัฒนสิน จํากัด มองแนวโน้มหุ้นไทยในสัปดาห์หน้า 19 – 23 มี.ค. คาดตลาด Sideway Up โดยมีปัจจัยมาจากภายในประเทศ ทั้งการลงทุนของภาครัฐพุ่งไปที่การพัฒนาโครงสร้างพื้นฐาน ที่อิงกับ EEC โดยวันที่ 20 มี.ค. คาด ครม.เตรียมพิจารณารถไฟความเร็วสูงเชื่อม 3 สนามบิน มูลค่า 2 แสนล้านบาท สอดคล้องกับรัฐมนตรีคมนาคมเร่ง TOR โครงการดังกล่าวเสร็จภายในสิ้นเดือนนี้ จากแรงหนุนเชิงพื้นฐานของเศรษฐกิจไทย ทําให้เห็นสัญญาณเงินสลับไหลเข้าตลาดหุ้นไทย ในรอบ 5 วันทําการรวม 126 ล้านเหรียญสหรัฐ

ส่วนประเด็นสําคัญที่ต้องติดตามคือ การประชุม FOMC วันที่ 21-22 มี.ค. คาดขึ้นดอกเบี้ยร้อยละ 0.25 สู่ระดับร้อยละ 1.5-1.75 ภายใต้อัตราผลตอบแทนพันธบัตร 10 ปี สหรัฐฯเริ่มย่อลงจากร้อยละ 2.96 สู่ระดับ 2.8 สะท้อนตลาดมีการปรับความเสี่ยงล่วงหน้าจากประเด็นนี้ไปแล้ว ถ้า FED ไม่ส่งสัญญาณ Negative Surprise เร่งขึ้นดอกเบี้ยมากว่า 3-4 รอบที่ตลาดคาด ทิศทาง Fund Flow เอเชียจะกลับมาไหลเข้าต่อเนื่อง ถือเป็นปัจจัยหนุน SET และตลาดเอเชีย
