บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (21 ก.พ.) ว่า แนวโน้มตลาด หุ้นไทย  คาดว่า SET Index จะแกว่งตัว Sideways to Sideways Up โดยกลุ่ม Global Play คาดว่ายังนำตลาดตามราคาน้ำมันดิบที่ปรับขึ้น รวมถึงความคาดหวังต่อการเจรจาการค้าระหว่างสหรัฐฯ จีน

ขณะที่รายงานการประชุม FED แม้จะมองการเติบโตของเศรษฐกิจมีความเสี่ยง แต่ก็ทำให้ยังไม่รีบขึ้นดอกเบี้ยและพร้อมผ่อนคลายทางการเงิน ขณะที่ผลประกอบการของบริษัทจดทะเบียนฝั่ง Real Sector ของบ้านเรา (ไม่รวมกลุ่มพลังงาน) ที่ทยอยประกาศออกมาโดยรวมยังใกล้เคียงกับที่เราคาด
กลยุทธ์การลงทุน หุ้นไทย  เน้นลงทุนหุ้นที่คาดว่ากำไร 4Q18 โดดเด่น ทยอยสะสมหุ้นกลับในช่วงอ่อนตัวและถือต่อ ขณะที่หุ้นเด่นเดือน ก.พ ได้แก่ EA, ERW, GLOBAL, SAPPE, SEAFCO
