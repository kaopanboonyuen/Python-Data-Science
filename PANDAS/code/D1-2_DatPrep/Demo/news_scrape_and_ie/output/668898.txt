จับตาประเด็นสงครามการค้ากดดัน ‘หุ้นไทย’ คาดดัชนีอ่อนตัวทดสอบ 1,710 – 1,715 จุด พร้อมเปิดกลยุทธ์การลงทุนวันนี้
บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (3 ก.ย.) ว่า แนวโน้มหุ้นไทยมีมุมมองเป็นลบ คาดดัชนีอ่อนตัวทดสอบ 1,710 – 1,715 จุด จากความกังวลสงครามการค้าหลังการเจรจาการค้าเสรีอเมริกาเหนือ (NAFTA) ระหว่างสหรัฐและแคนาดายังไม่สามารถบรรลุข้อตกลงกันได้ (ทั้งนี้จะจัดการเจรจาอีกครั้งในวันพุธ 5 ก.ย.)
ประกอบกับสหรัฐเตรียมเก็บภาษีสินค้านำเข้าจากจีนรอบใหม่วงเงิน 2 แสนล้านดอลลาร์ หลังจากได้ข้อสรุปการทำประชาพิจารณ์ในสัปดาห์นี้ นอกจากนี้ Fund Flow ต่างชาติที่ยังคงเป็นฝั่งขายสุทธิต่อเนื่องจะเป็นแรงกดดันต่อภาวะการลงทุนในช่วงนี้ อย่างไรก็ตามราคาน้ำมันที่ทรงตัวระดับสูงเหนือ 69 US/Barrel น่าจะช่วยหนุนให้ดัชนีรีบาวด์ในจังหวะที่อ่อนตัวได้
สำหรับกลยุทธ์การลงทุนวันนี้ Selective Buy
-กลุ่มพลังงาน (PTTEP, TOP, PTTGC ) ราคาน้ำมันยืนเหนือ 69 US/Barrel
-กลุ่มอาหาร (CPF, GFPT, TU) อิเล็คทรอนิกส์ (HANA, KCE, SVI) และ EPG คาดผลประกอบการ 3Q18 เติบโตจากค่าเงินบาทที่อ่อนค่าลง
-กลุ่มรับเหมา, นิคม (STEC, AMATA, BEM ) ได้ประโยชน์จากกรอบเวลาการเลือกตั้งที่ชัดเจน รวมถึงการประมูลโครงการใหญ่ภาครัฐที่เร่งตัวในช่วงครึ่งปีหลัง
