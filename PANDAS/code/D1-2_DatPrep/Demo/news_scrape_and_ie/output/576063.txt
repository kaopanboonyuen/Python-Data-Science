มติ ครม.เทงบ 1.7 แสนล้านบาท ลุยสร้าง  รถไฟความเร็วสูง  กรุงเทพ-โคราช ชี้ รัฐบาลลงทุนทั้งหมดใช้เงินในประเทศ
นายกอบศักดิ์ ภูตระกูล ที่ปรึกษารัฐมนตรีประจำสำนักนายกรัฐมนตรี เปิดเผยภายหลังการประชุมคณะรัฐมนตรีในวันนี้ (11 ก.ค.) ว่า ที่ประชุมเห็นชอบการลงทุนในเส้นทางรถไฟความเร็วสูง กรุงเทพฯ-หนองคาย ช่วงที่ 1 กรุงเทพฯ-โคราช วงเงินลงทุน 179,413 ล้านบาท ระยะเวลาดำเนินโครงการ 4 ปี ซึ่งรัฐบาลจะเป็นผู้ลงทุนทั้งหมด และใช้เงินลงทุนภายในประเทศ
อย่างไรก็ตาม โครงการรถไฟไทย-จีน คาดว่าจะส่งผลให้ไทยเป็นศูนย์กลางเชื่อมโยงกับประเทศอื่นในภูมิภาค และยังสามารถเชื่อมเส้นทาง One belt One road ของจีนด้วย
ส่วนอัตราค่าโดยสารจะคิดเริ่มต้นที่ 80 บาทบวกเพิ่ม 1.8 บาทต่อกิโลเมตร เช่น กรุงเทพ-อยุธยา ค่าโดยสารอยู่ที่ 278 บาท กรุงเทพ-ปากช่อง ค่าโดยสารอยู่ที่ 393 บาท กรุงเทพ-โคราช ค่าโดยสารอยู่ที่ 535 บาท ซึ่งเทียบเคียงกับค่าโดยสารในปัจจุบัน
