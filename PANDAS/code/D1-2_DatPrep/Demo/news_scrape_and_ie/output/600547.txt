บริษัท ปตท. จำกัด (มหาชน) และ บริษัท บางจาก คอร์ปอเรชั่น จำกัด (มหาชน) ประกาศปรับขึ้นราคาขายปลีกน้ำมันดีเซล ลิตรละ 40 สตางค์ ส่วนกลุ่มเบนซิน และแก๊สโซฮอลล์ คงเดิม มีผลพรุ่งนี้ ( 23 พ.ย. 2560 ) ตั้งแต่เวลา 05.00 น. เป็นต้นไป
ทั้งนี้ จะส่งผลให้ราคาน้ำมันหน้าสถานีบริการน้ำมัน ปตท. และ บางจาก ในเขตกรุงเทพฯ และปริมณฑลวันพรุ่งนี้ เป็นดังนี้ เบนซิน 95 ของปตท.ลิตรละ 35.36 บาท, แก๊สโซฮอล์ 95 ลิตรละ 28.25 บาท, แก๊สโซฮอล์ 91 ลิตรละ 27.98 บาท, E20 ลิตรละ 25.74 บาท, E85 ลิตรละ 20.84 บาท ส่วนดีเซล ลิตรละ 26.79 บาท ราคานี้ยังไม่รวมภาษีท้องที่ของแต่ละจังหวัด
