หมูปิ้ง ไม้ละ 2 บาท สวนกระแสอาหารแพง ขวัญใจเด็ก นักเรียน คนทำงาน 4 ชั่วโมงหมด

วันที่ 15 มิ.ย.61 นางแสงดาว  เทพวงค์ แม่ค้าขายหมูปิ้ง ตั้งร้านอยู่ที่บริเวณศาลหลักเมือง จ.พะเยา ติดกับธนาคารออมสิน มานานนับ 10 ปี แล้ว แรกๆ ก็ขายในราคา ไม้ละ 1 บาท พอหมูขึ้นราคา ก็ขึ้นเป็น ไม้ละ 2 บาทจนถึงปัจจุบัน แต่ก็ยังมีลูกค้ามาซื้อกันประจำและมีเพิ่มขึ้นเรื่อยๆ

จากนั้น ก็เพิ่มเนื้อปิ้งกับ ปีกไก่ปิ้ง ขึ้นมา และขายในราคา เนื้อปิ้งไม้ละ 3 บาท ส่วนปีกไก่ปิ้ง ไม้ละ 10 บาท ขายคู่กับข้าวเหนียวห่อละ 5 บาท  ซึ่งเป็นที่นิยมของผู้ใหญ่อย่างมาก สำหรับเนื้อปิ้งบางวันก็ไม่พอขาย โดยจะเปิดขายตั้งแต่ 14.00น.ไปจนถึง 18.00 น. ก็จะหมด ลูกค้าก็จะเป็นเด็กนักเรียน ส่วนผู้ใหญ่หรือคนวัยทำงาน ก็มาซื้อหลังเลิกงานแล้ว

ทั้งนี้การทำหมูปิ้งนั้น  ได้มีการใส่ใจทุกขั้นตอน ทั้งการซื้อหมูสด การหมักหมูวันต่อวัน ที่เป็นสูตรพิเศษของตนเอง จึงทำให้รสชาติอร่อยถูกปากผู้บริโภค ทำให้ลูกค้าต่างติดใจเดินทางมาหาซื้อกันเป็นจำนวนมาก และสาเหตุที่ไม่ขึ้นราคาหมู่ปิ้งนั้นเพื่อรักษาลูกค้าไว้  ซึ่งวัตถุดิบในการประกอบอาหารขณะนี้ขึ้นราคาทุกชนิด แต่ก็ยังไม่ขึ้นราคาอาหาร ถือว่าแบ่งกันกิน หากขายแพงก็จะไม่มีลูกค้ามากิน  ทำให้มีรายได้ตกเดือนละ 3 – 40,000 บาท
