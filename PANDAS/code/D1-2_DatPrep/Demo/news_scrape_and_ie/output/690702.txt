นอกจากบรรดาสโตร์ใหญ่ของโฮมโปรที่กระจายตัวอยู่ทั่วประเทศแล้ว บริษัท โฮม โปรดักส์ เซ็นเตอร์ จำกัด (มหาชน) หรือ “โฮมโปร” ยังได้ขยายธุรกิจรูปแบบใหม่ อย่าง “HomePro S” ซึ่งเป็นมินิสโตร์ เพื่อเพิ่มทางเลือกให้ลูกค้ามีความสะดวกสบายในการช้อปสินค้ามากขึ้น รวมถึงสามารถตอบสนองความต้องการของกลุ่มคนรักบ้านทุก Segment
โดยในปี 2561 นี้ บริษัทฯ ได้ขยาย HomePro S ไปแล้ว 4 สาขาคือ ‘The Paseo Park’ กาญจนาภิเษก, สาขาบิ๊กซี บางนา สาขา Market Place นางลิ้นจี่, สาขาSENA fest เจริญนคร และล่าสุด สาขา เกตเวย์ แอท บางซื่อ คอมมูนิตี้มอลล์ใหม่ย่านฝั่งธนบุรี โดยในเดือนนี้จะยังคงเดินหน้าเปิดสาขาใหม่อย่างต่อเนื่องและครอบคลุม
HomePro S ชูจุดเด่น 3S “SMART” สะดวก ช้อปง่าย สบาย ใกล้บ้าน มีเส้นทางขนส่งสาธารณะเข้าถึงง่าย “SELECT” คัดสรรสินค้าตรงใจลูกค้า ตอบโจทย์ทุกความต้องการเรื่องบ้าน ทั้งซ่อมแซม ต่อเติม ตกแต่ง และ DIY “SERVICE” ครบครันทุกบริการเพื่อคนรักบ้าน เหมือนสโตร์ใหญ่ สร้างทุกทางเลือกให้เป็นไปได้
นอกจากนี้ยังเพิ่มช่องทางการเข้าถึงสินค้ารูปแบบออนไลน์อย่าง Shop Online และ Click & Collect บริการออนไลน์ ที่สามารถเลือกกำหนดช่วงเวลารับสินค้าและสาขาที่สะดวกใกล้บ้านได้ทุกสาขาทั่วประเทศ หรือบริการจัดส่งถึงมือแบบ Delivery
การขยาย HomePro S ในช่วงปลายปีนี้ บริษัทฯ คาดว่าจะสามารถสร้างยอดขายต่อสาขาได้กว่า 10 ล้านบาทต่อเดือน
