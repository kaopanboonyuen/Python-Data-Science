บริษัทหลักทรัพย์ กสิกรไทย จำกัด (มหาชน) ระบุบทวิเคราะห์ว่า สำหรับวันนี้ปัจจัยบวกเริ่มมีมากขึ้น การเจรจาการค้าระหว่างจีนและสหรัฐมีความหวังในทางบวก ส่วนในประเทศการประกาศใช้ พ.ร.บ.อีอีซี จะทำให้ตลาดหันกลับมาให้น้ำหนักการลงทุนตามวัฐจักรการลงทุนรอบใหม่ นิคมฯ โลจิสติก ธนาคาร และรับเหมา คาดหุ้นไทยเดินหน้าทดสอบ 1,785 จุด เลือก STEC BBL LH เป็นหุ้นเด่น

การเจรจาการค้าระหว่างจีนและสหรัฐมีโอกาสคืบหน้า หลังสหรัฐเดินเกมกลับลำเตรียมผ่อนคลายมาตรการลงโทษ ZTE ตลาดหุ้นสหรัฐปรับเพิ่มขึ้นเป็นวันที่ 8 ติดต่อกันอีก 0.27% รับความหวังการเจรจาการค้าระหว่างจีนและสหรัฐ ในวันที่ 16-17 พ.ค. จะมีความคืบหน้าในทางที่ดีมากขึ้น
วัฐจักรการลงทุนรอบใหม่กำลังมาอีกครั้ง หลัง พ.ร.บ.อีอีซี ประกาศใช้เป็นกฎหมาย วานนี้ราชกิจจานุเบกษาเผยแพร่พระราชบัญญัติเขตพัฒนาพิเศษภาคตะวันออก พ.ศ.2561 (พ.ร.บ.อีอีซี) ซึ่งมีเนื้อหาหลักคือการให้พื้นที่จังหวัด ชลบุรี ฉะเชิงเทรา ระยอง เป็นพื้นที่อีอีซี
ทั้งนี้ พ.ร.บ.อีอีซี เป็นสิ่งที่นักลงทุนรอมานาน นับจากนี้เมื่อตัวกฎหมายสิทธิประโยชน์ต่างๆ มีความชัดเจน คาดว่านักลงทุนต่างประเทศซึ่งเตรียมที่จะเข้ามาลงทุนในไทยอยู่แล้ว จะตัดสินใจเข้ามามากขึ้น
กลยุทธ์การลงทุน หุ้นไทยเดินหน้าขึ้นต่อเพื่อไปทดสอบ 1,785 จุดเลือก STEC BBL LH เป็นหุ้นเด่น ส่วนในภาพระยะกลาง-ยาว แนะให้ซื้อสะสมหุ้นใน Investment Theme วัฐจักรการลงทุน BBL TISCO AMATA WHA STEC PYLON (KS ไม่ได้ cover หุ้น WHA PYLON) บาทอ่อนค่า KCE และการขยายตัวของการอุปโภคบริโภคในประเทศ CPN CPALL HMPRO ROBINS MEGA อสังหาฯ SC SPALI LH
