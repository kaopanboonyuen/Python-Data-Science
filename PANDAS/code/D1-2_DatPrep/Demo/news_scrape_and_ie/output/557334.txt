บริษัท ปตท. บางจาก ปรับขึ้นราคาน้ำมันทุกชนิด 40 สตางค์/ลิตร เว้น E85 ขยับ 20 สตางค์/ลิตร มีผลพรุ่งนี้ 6 เม.ย. เวลา 05.00 น.
บริษัท ปตท. จำกัด (มหาชน) และบริษัทบางจาก ปิโตรเลียม จำกัด (มหาชน) ประกาศปรับราคาขายปลีกน้ำมันทุกชนิดเพิ่มขึ้น 40 สตางค์/ลิตร เว้น E85 เพิ่มขึ้น 20 สตางค์/ลิตร มีผลพรุ่งนี้ (6 เม.ย. 60) เวลา 05.00 น.
ทั้งนี้จะส่งผลให้ราคาน้ำมันในสถานีบริการของ ปตท. ในเขตกรุงเทพมหานคร และปริมณฑล วันพรุ่งนี้ เป็นดังนี้ เบนซิน 95 เฉพาะของ ปตท. ลิตรละ 34.36 บาท แก๊สโซฮอล 95 ลิตรละ 27.25 บาท แก๊สโซฮอล 91ลิตรละ 26.98 บาท E20 ลิตรละ 24.74 บาท E85 ลิตรละ 19.54 บาท และ ดีเซล ลิตรละ 25.49 บาท ราคานี้ยังไม่รวมภาษีท้องที่ของแต่ละจังหวัด
