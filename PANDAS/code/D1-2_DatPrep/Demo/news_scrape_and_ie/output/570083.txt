ศูนย์วิจัยทองคำ ชี้ นักลงทุนจับตาผลประชุมเฟด มอง  ราคาทอง  เดือน มิ.ย. ขาขึ้น ในกรอบ 20,000-21,500 บาท
นายพิบูลย์ฤทธิ์ วิริยะผล ผู้อำนวยการศูนย์วิจัยทองคำ  เปิดเผยว่า ขณะนี้ นักลงทุนส่วนใหญ่ได้จับตาผลการประชุม ธนาคารกลางสหรัฐ (เฟด) ที่จะมีขึ้น ในวันที่ 13 – 14 มิถุนายนนี้ ซึ่งนักลงทุนส่วนใหญ่มองว่า มีความเป็นไปได้สูงที่เฟดจะพิจารณาขึ้นอัตราดอกเบี้ยเพิ่มขึ้น โดยปัจจัยดังกล่าวได้กดดันราคาทองคำในช่วงสัปดาห์แรกของเดือนมิถุนายนนี้
อย่างไรก็ตาม มุมมองผู้ค้าทองคำรายใหญ่ มองว่า หากเฟดปรับขึ้นดอกเบี้ยจริง ภาพรวมตลาดได้สะท้อนปัจจัยดังกล่าวไปบ้างแล้ว และอาจหนุนให้ราคาทองคำหลังจากนี้ปรับตัวเพิ่มขึ้น โดยมองว่า ราคาทองคำในเดือนมิถุนายน จะอยู่ที่กรอบ 1,200 -1,320 ดอลลาร์สหรัฐฯ ต่อออนซ์ ส่วนราคาทองคำในประเทศ คาดว่าน่าจะอยู่ในกรอบ 20,000 -21,500 บาทต่อหนึ่งบาททองคำ
