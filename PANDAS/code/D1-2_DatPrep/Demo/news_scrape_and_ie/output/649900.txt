บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (14 มิ.ย.) ว่า แนวโน้มตลาดหุ้นไทยวันนี้มีมุมมองเป็นลบ คาดดัชนีอ่อนตัวทดสอบ 1,710 จุดก่อนจะสลับรีบาวด์ เนื่องจาก FOMC มีมติปรับขึ้นดอกเบี้ย 0.25% สู่ 1.75 – 2% และส่งสัญญาณขึ้นดอกเบี้ยอีก 2 ครั้งรวมเป็น 4 ครั้งในปีนี้ (คาดปรับขึ้นในเดือนก.ย.และธ.ค.) และปรับขึ้นดอกเบี้ย 3 ครั้งในปีหน้า

ซึ่งส่งผลให้ bond yield 10 ปีสหรัฐดีดตัวขึ้น รวมถึง Fund Flow ต่างชาติมีแนวโน้มไหลออกต่อไป นอกจากนี้ความกังวลสงครามการค้าจะเป็นอีกปัจจัยที่กดดันตลาดโดยสหรัฐเตรียมประกาศรายชื่อสินค้าจีน 1,300 รายการที่จะเก็บภาษีนำเข้า 25% มูลค่า 5 หมื่นล้าน USD. ในวันที่ 15 มิ.ย.และมาตรการจำกัดการลงทุนเทคโนโลยีจากจีนในวันที่ 30 มิ.ย.
อย่างไรก็ตามคาดว่าดัชนีจะมีสลับเด้งรีบาวด์ได้จากแรงหนุนกลุ่มพลังงานหลังราคาน้ำมันดิบดีดตัวขึ้นจากตัวเลขสต๊อกน้ำมันดิบสหรัฐลดลงมากกว่าคาดโดยลดลง 4.1 ล้านบาร์เรล ทั้งนี้ต้องติดตามการประชุม ECB (14 มิ.ย. : คาดลดการใช้ QE ลงจากปัจจุบันที่ 30,000 ล้านยูโร/เดือนซึ่งจะสิ้นสุดในเดือนก.ย. )
กลยุทธ์การลงทุนวันนี้ : Selective buy BANPU LANNA ราคาถ่านหินพุ่งทำ High ในรอบ 6 ปีล่าสุด 116 US/Tons 
กลุ่มธนาคาร ได้อานิสงส์แนวโน้มดอกเบี้ยขาขึ้น และภาวะเศรษฐกิจไทยที่ขยายตัวต่อเนื่อง กลุ่มผลประกอบการผ่านจุดต่ำสุดมาแล้ว (Bottom out) อาทิ CPF, BANPU, TKN, EPG และ ANAN คาดหุ้นเข้า SET50 : KTC, DELTA, TOA, GLOW, BGRIM หุ้นออก SET50 : KCE, SAWAD, PSH, BCP, CBG
หุ้นแนะนำวันนี้ : TMB (ปิด 2.5 ซื้อ/เป้า 2.9) เฟดปรับขึ้นดอกเบี้ย 0.25% และส่งสัญญาณขึ้นอัตราดอกเบี้ยอีก 2 ครั้งในครึ่งปีหลัง กดดันให้แบงก์ชาติบ้านเราอาจจะต้องขึ้นอัตราดอกเบี้ยตาม โดยเราคาดว่าแบงก์ชาติอาจจะพิจารณาปรับขึ้นอัตราดอกเบี้ย 1 ครั้งในช่วงปลายปี เป็นบวกต่อกลุ่มธนาคาร
