จากกรณีที่วันนี้ (19 เม.ย. 62) มีกระแสข่าวโดยมีรายละเอียดว่า กรมสรรพากร เตรียมเก็บภาษีดอกเบี้ยเงินฝาก 15% จากดอกเบี้ยไม่เกิน 2 หมื่นบาท ต่อปี จากเดิมที่ได้รับการยกเว้น เพื่อแก้ปัญหาการหลบเลี่ยงภาษี ตามที่มีสถาบันการเงินบางแห่งเอื้อลูกค้ารายใหญ่ โดยให้ปิดบัญชีและเปิดบัญชีใหม่ ก่อนจะได้ดอกเบี้ยครบ 2 หมื่น เพื่อที่จะได้ไม่ต้องเสียดอกเบี้ย ณ ที่จ่าย 15 % นั้น
คำถามที่ตามมาคือ จะมีผลกระทบต่อประชาชนรายย่อยอย่างไร ซึ่งมีรายงานข่าวว่า กรมสรรพากรได้ขอให้ประชาชนที่มีบัญชีเงินฝากออมทรัพย์ ไปลงทะเบียนยินยอมให้ธนาคารส่งข้อมูลการรับดอกเบี้ยให้สรรพากรรับรู้ เพื่อที่จะได้รับการยกเว้น แม้ว่าประชาชนส่วนใหญ่จะไม่ได้รับผลกระทบก็ตาม โดย จะเปิดให้ลงทะเบียนตั้งแต่ 15 พฤษภาคมนี้ เป็นต้นไป  ซึ่งหากไม่ไปดำเนินการ ผู้ฝากทุกรายจะเสียภาษี 15% ณ ที่จ่ายทันที แม้จะได้ดอกเบี้ยไม่ถึง 2 หมื่น แต่ก็สามารถขอคืนภาษีดังกล่าวในช่วงปลายปีได้
ต่อเรื่องนี้ คงจะต้องรอการยืนยันอย่างเป็น ‘ทางการ’ ต่อไป แต่สิ่งที่เราต้องมาทำความเข้าใจกันอีกครั้งก็คือ การคิดภาษีของดอกเบี้ยเงินฝากออมทรัพย์ ซึ่งปัจจุบันข้อเท็จจริงมีอยู่ว่า  ดอกเบี้ยจากเงินฝากออมทรัพย์ ทุกบัญชีรวมกันเกิน 2 หมื่น ต้องเสียภาษีหัก ณ ที่จ่าย 15% อยู่แล้ว
ตามประกาศอธิบดีกรมสรรพากรเกี่ยวกับภาษีเงินได้ (ฉบับที่ 55) เรื่อง กำหนดหลักเกณฑ์ วิธีการ และเงื่อนไข เพื่อ การยกเว้นภาษีเงินได้สำหรับดอกเบี้ยเงินฝาก ธนาคารในราชอาณาจักร ที่ต้องจ่ายคืนเมื่อทวงถามประเภทออมทรัพย์ สรุปได้ว่า
[โดยทั่วไปบัญชีเงินฝากออมทรัพย์จะคิดดอกเบี้ยให้ผู้ฝากทุกวัน แต่จะจ่ายดอกเบี้ยให้ผู้ฝากปีละ 2 ครั้ง คือ ในเดือนมิถุนายนและธันวาคม ซึ่งดอกเบี้ยที่ได้รับในแต่ละงวดก็จะมารวมเป็นเงินต้นสำหรับคิดดอกเบี้ยในแต่ละวันต่อไปด้วย]
สำหรับข้อยกเว้นไม่ต้องเสียภาษี
อ้างอิง:  news.ch3thailand.com ,  ศูนย์คุ้มครองผู้ใช้บริการทางการเงิน ธนาคารแห่งประเทศไทย
