บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (14 ม.ค.) ว่า แนวโน้มตลาดหุุ้นไทย คาดว่า SET Index จะยังคงแกว่งตัว Sideways โดยคาดว่ายังไม่ผ่านแนวต้านบริเวณ 1,600-1,610 จุด โดยราคาน้ำมันเริ่มพักตัว ขณะที่สัปดาห์นี้ต้องติดตามปัจจัยสำคัญหลายประเด็น
โดยเฉพาะอย่างยิ่งการโหวตร่างข้อตกลง Brexit ซึ่งยังมีความไม่แน่นอนค่อนข้างสูง รวมถึง Government Shutdown ของสหรัฐฯ ที่ลากยาวและเริ่มกระทบต่อเศรษฐกิจ ขณะที่เช้านี้ติดตามตัวเลขดุลการค้าจีน
สำหรับกลยุทธ์การลงทุนหุ้นไทย สะสมหุ้นกลับในช่วงตลาดพักตัว พอร์ตหลักยังถือต่อ ขณะที่หุ้นเด่นเดือน ม.ค. ได้แก่ BBL, BEM, CK, CPALL, ERW

ประเด็นสำคัญวันนี้
(+) กลุ่มรับเหมา ใน 1-2 เดือนนี้จะมีงานประมูลออกมามากรวม 6 โครงการ ราว 6 แสนลบ. แบ่งเป็น รถไฟความเร็วสูงเชื่อม 3 สนามบิน 2 แสนลบ. ท่าเรือแหลมฉบังเฟส 3 มูลค่า 1.1 แสนลบ. รถไฟทางคู่เฟส 2 มูลค่า 1.3 แสนลบ. ทางด่วนพระราม 3-ดาวคะนองมูลค่า 3 หมื่นลบ. รถไฟฟ้าสายสีส้ม มูลค่า 1.4 แมนลบ. และศูนย์การแพทย์ขอนแก่น 4.3 พันลบ.
ถือเป็นปัจจัยบวกต่อกลุ่มรับเหมาทั้งในแง่ของ Sentiment และปัจจัยพื้นฐานจากการเติม Backlog เพื่อหนุนการเติบโตใน 3 ปีข้างหน้า และด้วยความที่กลุ่มนี้ Underperform ตลาดมา 4 ปีติดต่อกัน ประกอบกับเป็น 1 ใน Domestic Play ที่คาดว่าจะได้ประโยชน์จากการเลือกตั้ง
เราจึงยังคงมุมมอง Overweight แนะนำซื้อ CK ราคาเป้าหมาย 33 บาท, STEC ราคาเป้าหมาย 28.50 บาท, และ SEAFCO ราคาเป้าหมาย 11.60 บาท
