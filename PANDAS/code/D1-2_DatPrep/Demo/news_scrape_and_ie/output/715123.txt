วันนี้ (14 มี.ค.62) ผู้สื่อข่าว จ.พะเยา ได้เดินทางไปพบกับนางสมยงค์ รักไร่ เกษตรกรชาวบ้านในพื้นที่หมู่ที่ 9 ตำบลห้วยแก้ว อำเภอภูกามยาว จังหวัดพะเยา พร้อมคนงานในหมู่บ้านต่างช่วยกันเก็บผลผลิต ‘แตงโม’ ที่ได้ทำการปลูกไว้จำนวนกว่า 13 ไร่ โดยใช้พื้นที่ดังกล่าวปลูกแตงโมพันธ์ กินรี 188 ซึ่งใช้ระยะเวลาในการปลูกประมาณ 70 วัน จนสามารถทำให้ผลผลิตอยู่ในระยะเวลาในการเก็บเกี่ยว ให้ผลผลิตที่มีคุณภาพได้เป็นอย่างดี จนเป็นที่ต้องการของตลาด เนื่องจากเป็นแตงโมที่มีรสชาติหวาน อร่อย เนื้อแน่น

โดยนางสมยงค์ เล่าว่า ตนเองมีอาชึพปลูกแตงโม หลังจากฤดูกาลทำนา มาแล้วประมาณ 10 กว่าปี ซึ่งจะรับเมล็ดพันธ์มาจากพ่อค้าที่เขามาส่งเสริมการปลูก ซึ่งตนเองจะทำการปลูกประมาณ 13 ไร่กว่า โดยแตงโมที่ปลูกจะใช้พันธ์แตงโมกินรี 188 เนื่องจากให้น้ำหนักและมีรสชาติ หวานอร่อย เนื้อแน่นและต้านทานโรค
ซึ่งจะใช้ระยะเวลาในการปลูกประมาณ 70 วันก็สามารถเก็บเกี่ยวผลผลิตได้ โดยในแต่ละปีก็จะให้ผลผลิตมากกว่า 20 ต้น ซึ่งในปีนี้ก็จะจำหน่ายในกิโลกรัมละ 10 บาท ซึ่งจะมีพ่อค้าที่นำเมล็ดพันธ์มาให้เดินทางมารับซื้อ ซึ่งในแต่ละฤดูกาลสามารถสร้างรายได้ให้กับตนเองมากกว่า 3 แสนบาท ต่อฤดูกาล และถือว่าเป็นอาชีพที่สร้างรายได้ที่ดี สำหรับการทำอาชีพปลูกแตงโมดังกล่าว

