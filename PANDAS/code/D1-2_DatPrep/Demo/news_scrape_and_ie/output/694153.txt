มีรายงานข่าวว่า สื่อใหญ่อย่าง “ไทยรัฐ” ได้ออกประกาศเรื่องโครงการ “ลาออกด้วยความสมัครใจ” โดยได้รับความช่วยเหลือ ซึ่งเนื้อหาระบุว่า ด้วยปัจจุบันสถานการณ์สิ่งพิมพ์ของบริษัทฯ ต้องเผชิญกับความท้าทายต่อสภาวะเศรษฐกิจและพฤติกรรมการบริโภคสื่อของลูกค้าที่เปลี่ยนแปลงไปมาก ทำให้สภาพทางธุรกิจของบริษัทฯ ไม่เป็นไปตามเป้าหมายอย่างต่อเนื่อง
แม้ว่าบริษัทฯ จะได้พยายามประคับประคองธุรกิจสิ่งพิมพ์ในทุกวิถีทางอย่างถึงที่สุดแล้วก็ตาม บริษัทฯ จึงมีความจำเป็นต้องลดโครงสร้างและอัตรากำลังคน เพื่อให้ธุรกิจสามารถดำเนินการต่อไปได้ บริษัทฯ จึงมีนโยบายให้พนักงานสมัครเข้าโครงการลาออกด้วยความสมัครใจ โดยได้รับความช่วยเหลือ ทั้งนี้พนักงานที่ได้รับอนุมัติโครงการ จะพ้นสภาพการเป็นพนักงาน ในวันที่ 1 กุมภาพันธ์ 2562
โดยในประกาศได้ระบุผลประโยชน์ตอบแทนตามโครงการ ดังนี้
-อายุงานครบ 120 วันขึ้นไป แต่ไม่ครบ 1 ปี เงินช่วยเหลือเท่ากับค่าจ้างอัตราสุดท้าย 30 วัน
-อายุงานครบ 1 ปีขึ้นไป แต่ไม่ครบ 3 ปี เงินช่วยเหลือเท่ากับค่าจ้างอัตราสุดท้าย 90 วัน
-อายุงานครบ 3 ปีขึ้นไป แต่ไม่ครบ 6 ปี เงินช่วยเหลือเท่ากับค่าจ้างอัตราสุดท้าย 180 วัน
-อายุงานครบ 6 ปีขึ้นไป แต่ไม่ครบ 10 ปี เงินช่วยเหลือเท่ากับค่าจ้างอัตราสุดท้าย 240 วัน
-อายุงานครบ 10 ปีขึ้นไป เงินช่วยเหลือเท่ากับค่าจ้างอัตราสุดท้าย 300 วัน
