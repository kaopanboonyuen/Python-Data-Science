บล.ฟินันเซีย ไซรัส ระบุบทวิเคราะห์วันนี้ (20 ธ.ค.) ว่า แนวโน้มตลาดหุ้นไทย เราคาดว่า SET Index จะอ่อนตัวลงจากบรรยากาศการลงทุนที่เป็นลบ FED ปรับลดการเติบโตของ GDP ปี 2018-2019 ลง และเริ่มมีสัญญาณที่ทำให้เห็นว่าเศรษฐกิจจะชะลอ ในขณะที่ปรับลดแนวโน้มการขึ้นดอกเบี้ยเป็น 2 ครั้งในปีหน้า (เป็น 2.75-3%)

อย่างไรก็ตาม เราคาดว่าราคาน้ำมันดิบที่เริ่มฟื้นตัวจะช่วยพยุงหุ้นกลุ่มพลังงานได้บ้าง ขณะที่หุ้น Domestic กลุ่มหลักๆ เช่น ธนาคาร ค้าปลีก สื่อสารฯ โรงพยาบาล คาดว่ายังเป็นกลุ่มที่ Outperform ตลาดในช่วงนี้และทำให้ 
ดัชนีมีโอกาสรีบาวด์กลับขึ้นได้
สำหรับกลยุทธ์หุ้นไทย ยังคงเน้นลงทุน Domestic และ Defensive Play ขณะที่หุ้นเด่นเดือน ธ.ค. ได้แก่ ADVANC, AOT, BCH, CK, SISB
