พูดถึงระบบพร้อมเพย์แล้ว กรมสรรพากรได้ปรับปรุงกระบวนการให้บริการคืนภาษีเงินได้บุคคลธรรมดาเข้าบัญชีเงินฝากธนาคาร ผ่านระบบการโอนเงินแบบพร้อมเพย์ตั้งแต่ปีภาษี 2559 โดยมีวัตถุประสงค์เพื่ออำนวยความสะดวกให้แก่ผู้เสียภาษี ทั้งลดภาระในการเดินทางไปธนาคารเพื่อนำเช็คไปเข้าบัญชีเงินฝากธนาคาร ไม่ต้องรอรับเช็คคืนภาษีทางไปรษณีย์ แก้ปัญหาเรื่องเช็คคืนภาษีส่งไม่ถึงมือผู้รับหรือเช็คคืนภาษีสูญหาย และยังเป็นการช่วยลดต้นทุนค่าใช้จ่ายในการพิมพ์เช็คและจัดส่งทางไปรษณีย์ซึ่งเป็นต้นทุนของประเทศ
ดังนั้นในปีนี้ (ปีภาษี 2561) กรมสรรพากรจึงพยายามรณรงค์ให้ผู้เสียภาษียื่นแบบแสดงรายการภาษีเงินได้บุคคลธรรมดา (ภ.ง.ด.90/91) ผ่านทางอิเล็กทรอนิกส์ และลงทะเบียนพร้อมเพย์ด้วยเลขประจำตัวประชาชน ซึ่งผู้เสียภาษี จะได้รับเงินคืนภาษีอย่างถูกต้อง สะดวก และรวดเร็ว
อย่างไรก็ตาม กรมสรรพากรไม่ได้บังคับให้ประชาชนลงทะเบียนพร้อมเพย์เพื่อรับคืนเงินภาษีแต่อย่างใดนะครับ เป็นเรื่องที่ขึ้นอยู่กับความสมัครใจของประชาชน ซึ่งสำหรับผู้ขอคืนที่ไม่ได้ลงทะเบียนพร้อมเพย์ด้วยเลขประจำตัวประชาชน กรมสรรพากรก็มีช่องทางการรับเงินคืนภาษี อย่างถูกต้อง สะดวก และรวดเร็วเช่นเดียวกัน
เอาล่ะ เรามาดูกันว่า วิธีรับเงินคืนภาษี ปี 2562 ต้องทำอย่างไรบ้าง

ถ้าคุณยังไม่ได้ลงทะเบียนพร้อมเพย์ คุณต้องลงทะเบียนพร้อมเพย์ด้วยเลขบัตรประชาชน สิ่งที่ต้องใช้คือ บัญชีเงินฝากธนาคารที่คุณต้องการ กับเลขที่บัตรประชาชน โดย 1 หมายเลขบัตรประชาชาชน ผูกได้ 1 บัญชีเท่านั้น (ซึ่งบัญชีนี้คุณจะผูกกับเบอร์โทรศัพท์ด้วยหรือไม่ก็ได้) สมัครผ่านแอพลิเคชั่นของธนาคาร ตู้ ATM หรือที่สาขาธนาคาร
สำหรับผู้ที่ไม่มีพร้อมเพย์ กรมสรรพากรจะจัดส่งหนังสือแจ้งคืนภาษีเงินได้บุคคลธรรมดาให้ทางไปรษณีย์ สิ่งที่คุณต้องทำคือ
สำหรับปีภาษี 2561 ระยะเวลาการยื่นแบบภาษีเงินได้บุคคลธรรมดา ภ.ง.ด.91/90 คือระหว่างวันที่ 1 มกราคม 2562 – 9 เมษายน 2562
สอบถามข้อมูลเพิ่มเติม สายด่วนศูนย์บริการข้อมูลสรรพากร โทร. 1161 หรือ www.rd.go.th
