นายกฤษฎา บุญราช รัฐมนตรีว่าการกระทรวงเกษตรและสหกรณ์ พร้อมด้วย นายพิเชษฐ์ วิริยะพาหะ อธิบดีกรมส่งเสริมสหกรณ์ และนายสมพงษ์ รุ่งนิรัติศัย ประธานกรรมการบริหาร เทสโก้ โลตัส ร่วมเปิดโครงการ รับซื้อข้าวโดยตรง จากชาวนา 4 จังหวัดภาคตะวันออกเฉียงเหนือ โดยไม่ผ่านพ่อค้าคนกลางและโรงสีข้าว

ซึ่งประกอบด้วย ข้าวหอมมะลิแท้ 100% จำนวน 7 พันตัน ข้าวกล้องหอมมะลิแท้ 100% และข้าวไรซ์เบอร์รี่ บรรจุถุง ภายใต้แบรนด์ เทสโก้ โลตัส จำนวน 2 พันตัน รวมทั้งสิ้น 9 พันตัน

โดยประธานกรรมการบริหาร เทสโก้ โลตัส เปิดเผยว่า จากความสำเร็จในโครงการรับซื้อข้าวจากชาวนาโดยตรง ที่ได้รับการตอบรับที่ดีจากลูกค้า ทางเทสโก้ โลตัส จึงขยายผลโครงการรับซื้อข้าวจากชาวนา ผ่านสหกรณ์การเกษตร 4 แห่ง จำนวน 9 พันตัน โดยนำมาบรรจุถุงขนาด 2 กิโลกรัม เพื่อตอบรับกลุ่มค้าที่เป็นครอบครัวขนาดเล็ก และผู้ที่รักสุขภาพ ที่สำคัญ ยังถือเป็นการสนับสนุนชาวนาไทย กว่า 1 แสนสี่หมื่นคน ให้มีช่องทางจำหน่ายสินค้าอีกด้วย
