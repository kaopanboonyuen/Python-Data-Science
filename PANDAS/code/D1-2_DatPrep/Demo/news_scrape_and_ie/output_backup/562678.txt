3BB แจงปัญหาเน็ตล่มจนผู้ใช้งานโวยสนั่น เผยเป็นเพราะ Google ปรับปรุงระบบ
วันนี้ (7 พ.ค. 60) เว็บไซต์ของผู้ให้บริการอินเทอร์เน็ต 3BB ได้มีการโพสต์ชี้แจง กรณีเกิดปัญหาเน็ตล่ม จนไม่สามารถเข้าใช้งาน Google และ Youtube ไม่ได้ในช่วงวันของวานนี้ ว่า

เหตุการณ์ปัญหาการใช้งาน Google และ YouTube ที่เกิดขึ้น ในวันที่ 6 พฤษภาคม 2560 ตั้งแต่ 9.00 น. เนื่องจากทางทีม Google ได้มีการ Maintenance ระบบ ส่งผลให้ไม่สามารถใช้บริการต่าง ๆ ของ Google และ YouTube ได้
ทั้งนี้ทีม 3BB ได้ประสานงานอย่างใกล้ชิด โดย Google สามารถเริ่มใช้งานได้ตั้งแต่ 12.00 น. และ YouTube เริ่มใช้งานได้ตั้งแต่ 23.00 น. ต้องขออภัยในความไม่สะดวกมาในที่นี้ด้วย
ทั้งนี้ การใช้งาน Content อื่น ยังสามารถใช้งานได้ตามปกติ เช่น Web site ต่างๆ, Facebook, Line เป็นต้น
