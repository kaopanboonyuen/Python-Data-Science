อธิบดีกรมการค้าต่างประเทศ ระบุกำหนดราคาข้าวส่งมอบรัฐบาลจีนล็อตที่ 5 อีก 1 แสนตัน ได้แล้วกำหนดส่งภายในเมษายนนี้
นายอดุลย์ โชตินิสากรณ์ อธิบดีกรมการค้าต่างประเทศ เปิดเผยว่า ล่าสุด รัฐบาลไทยสามารถตกลงราคาสำหรับการนำเข้าข้าวงวดที่ 5 ปริมาณ 1 แสนตัน กับ รัฐบาลจีน ภายใต้สัญญาแบบ G to G ได้แล้ว โดยกำหนดส่งมอบในเดือนมีนาคม – เมษายน 2561 ซึ่งไทยจะเร่งเจรจาให้รัฐบาลจีนนำเข้าข้าวที่เหลือให้ครบ 1 ล้านตัน ตามสัญญาดังกล่าวโดยเร็ว

นอกจากนี้ รัฐบาลฟิลิปปินส์ ได้ประกาศว่าจะนำเข้าข้าว 250,000 ตัน โดยการเปิดประมูล และจะนำเข้าให้แล้วเสร็จภายในเดือนมิถุนายน 2561 ซึ่งคาดว่า ฟิลิปปินส์ จะประกาศ เปิดประมูลอย่างเป็นทางการภายในเดือนมีนาคมนี้ ซึ่งเป็นปัจจัยบวกต่อสถานการณ์ข้าวนาปรัง ปีการผลิต 2561 ของไทย เพราะจะมีตลาดมารองรับผลผลิตข้าว และคาดว่าจะช่วยให้ราคาข้าวขาวที่เกษตรกรจะได้รับไม่ต่ำกว่าตันละ 8,000 บาท
