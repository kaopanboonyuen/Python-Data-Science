บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (29 มี.ค.) ว่า แนวโน้มตลาดหุ้นไทยแม้จะมีความหวังการเจรจาการค้าสหรัฐ-จีน แต่ความกังวลเศรษฐกิจโลกชะลอและการเมืองไม่นิ่งยังกดดันตลาดหุ้น แต่คาดว่า SET วันนี้จะผันผวนในกรอบกว้างขึ้นจากการทำ window dressing และการเก็งกำไรหุ้นที่คาดว่าจะถูกเพิ่มน้ำหนักใน MSCI (INTUCH, DTAC, RATCH, CENTEL)
กลยุทธ์การลงทุนหุ้นไทย เน้นกลุ่ม Domestic Plays ส่วนที่สะสมไปแล้วยังเน้นถือต่อเนื่อง ขณะที่หุ้นเด่นเดือน มี.ค ได้แก่ EA, ERW, PLANB, RS, TVO

ประเด็นสำคัญวันนี้
(+) เอกชนอยากเห็นการเมืองมีเสถียรภาพ การแถลงคะแนนเลือกตั้งของ กกต.วานนี้ยังไม่สามารถคำนวณ ส.ส. ปาร์ตี้ลิสต์ได้ โดย กกต.จะประกาศผล 9 พ.ค. แต่การที่ดัชนีบ่ายวานนี้ปรับขึ้นทันทีที่เห็น พปชร. ขึ้นอันดับ 1 สะท้อนว่านักลงทุนอยากเห็นความสงบและเสถียรภาพของรัฐบาลไม่ว่าขั้วไหนเป็นรัฐบาล หากการเมืองชัดเจนจะปลดล็อกตลาดหุ้นให้ปรับขึ้น แต่ถ้าลากยาวเสี่ยงถูกลด GDP
(-) ทั่วโลกกังวลเศรษฐกิจโลกชะลอ สหรัฐเผย GDP 4Q18 +2.2% ทั้งปี+2.9% ต่ำกว่าเป้าของทรัมป์ที่ 3% แนวโน้ม 1Q19 อาจโตต่ำกว่า 2% เพราะถูก กระทบจาก Govt. shutdown ขณะที่ฝั่งยูโรโซน ทั้ง S&P ECB ปรับ GDP ปีนี้เหลือ 1.1% จากปีก่อนที่ 1.8% เศรษฐกิจของประเทศหลักชะลอยังกดดันหุ้นโลก
