หัวเว่ย เปิดศูนย์ หัวเว่ย โอเพ่นแล็ป แบงค์กอก (Huawei OpenLab Bangkok) หวังตั้งเป็นศูนย์วิจัยและพัฒนาเทคโนโลยีรูปแบบใหม่ สนับสนุนการขับเคลื่อนสู่ เศรษฐกิจสู่ “ไทยแลนด์ 4.0”
วันนี้ (1 มิ.ย.60) นายสมคิด จาตุศรีพิทักษ์ รองนายกรัฐมนตรี นายเดวิด ซุน ประธานกรรมการบริหาร และคณะเจ้าหน้าที่ บริษัทหัวเว่ย เทคโนโลยี จำกัด ประจำภูมิภาคเอเชียตะวันออกเฉียงใต้ ให้เกียรติร่วมเป็นประธานในพิธีเปิด ณ ชั้น 34 อาคารจีทาวเวอร์ แกรนด์ พระราม 9

ศูนย์หัวเว่ย โอเพ่นแล็ป แบงค์กอก (Huawei OpenLab Bangkok) ใช้เงินลงทุนทั้งสิ้น 15 ล้านเหรียญสหรัฐ และถือเป็นศูนย์ โอเพ่นแล็ป ลำดับที่ 7 ของหัวเว่ยทั่วโลก ต่อจาก ซูโจว เม็กซิโก มิวนิก สิงคโปร์ โจฮันเนสเบิร์ก และดูไบ โดยมีเนื้อที่ราว 2,000 ตารางเมตร ตั้งอยู่ ณ อาคารจีทาวเวอร์ ซึ่งเป็นที่ตั้งของสำนักงานใหญ่ของบริษัทแห่งใหม่ในประเทศไทย
ศูนย์หัวเว่ย โอเพ่นแล็ป แบงค์กอก (Huawei OpenLab Bangkok) จะช่วยอำนวยความสะดวกในการพัฒนานวัตกรรมความร่วมมือ และการคิดค้นโซลูชั่นใหม่ร่วมกับลูกค้า และพันธมิตรทางธุรกิจทั้งในประเทศไทย รวมไปถึงประเทศอื่น ๆ ในภูมิภาคเอเชียตะวันออกเฉียงใต้ ในด้านต่าง ๆ อาทิ สมาร์ตซิติ้ ความปลอดภัยสาธารณะ โครงข่ายไฟฟ้าอัจฉริยะ (Smart Grid) การเงิน การศึกษา การขนส่ง และผู้ให้บริการอินเตอร์เน็ต

