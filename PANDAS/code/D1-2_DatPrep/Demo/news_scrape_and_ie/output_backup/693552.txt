PEA เปิดลงทะเบียนผู้ถือบัตรสวัสดิการแห่งรัฐ “ใช้ไฟฟรี” ไม่เกิน 230.- บาทต่อครัวเรือนต่อเดือน ตั้งแต่วันนี้ถึง – 31 มกราคม 2562 เพื่อรับสิทธิบรรเทาภาระค่าไฟฟ้าของประชาชนในกรณีผู้ถือบัตรสวัสดิการแห่งรัฐใช้ไฟฟ้าไม่เกิน 50 หน่วยต่อเดือน ติดต่อกันเป็นระยะเวลา 3 เดือน ให้ใช้สิทธิค่าไฟฟ้าฟรีตามมาตรการที่มีอยู่ในปัจจุบัน แต่หากใช้ไฟฟ้าเกิน 50 หน่วยต่อเดือนให้ใช้สิทธิตามวงเงินในมาตรการนี้

ทั้งนี้ ต้องไม่เกิน 230 บาทต่อครัวเรือนต่อเดือน โดยต้องชำระค่าไฟฟ้าเต็มจำนวนตามที่ระบุในใบแจ้งค่าไฟฟ้า เริ่มตั้งแต่ใบแจ้งค่าไฟฟ้าประจำเดือนธันวาคม 2561 ถึง กันยายน 2562 โดยกองทุนประชารัฐเพื่อเศรษฐกิจฐานรากและสังคมจะโอนเงินผ่านบัตรสวัสดิการแห่งรัฐในช่องกระเป๋าเงินอิเล็กทรอนิกส์ กรณีที่ใช้เกินวงเงินที่กำหนดผู้ถือบัตรสวัสดิการแห่งรัฐเป็นผู้รับภาระค่าไฟฟ้าทั้งหมด
