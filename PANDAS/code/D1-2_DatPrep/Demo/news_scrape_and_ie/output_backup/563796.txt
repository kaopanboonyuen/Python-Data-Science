นายกสมาคมค้าทองคำ  มอง  ‘ราคาทอง’  เป็นขาลง มีโอกาสหลุด 1,200$ หลังเฟดเตรียมขึ้นดอกเบี้ย แนะจับตาใกล้ชิด
นายจิตติ ตั้งสิทธิ์ภักดี นายกสมาคมค้าทองคำ  เปิดเผยว่า ราคาทองคำช่วงนี้อยู่ในช่วงปรับตัวลดลงมองอยู่ในกรอบระหว่าง 1,200-1,245 เหรียญสหรัฐต่อออนซ์ ซึ่งในสัปดาห์นี้คงต้องติดตามว่าจะหลุดแนวรับหรือไม่ ซึ่งมีโอกาสหลุดแนวรับ โดยราคาอาจต่ำกว่า 1,200 เหรียญสหรัฐต่อออนซ์ และความผันผวนยังคงมีมากขึ้นจากช่วงที่ผ่านมา

โดยต้องติดตามท่าที ของธนาคารกลางสหรัฐ หรือ เฟด ว่าจะมีการปรับอัตราดอกเบี้ยขึ้นครั้งช่วงใด อย่างใกล้ชิดเพราะหากมีการปรับอัตราดอกเบี้ยขึ้นจะทำให้ราคาทองคำปรับตัวลดลงอีกได้ จึงแนะนำนักลงทุนในช่วงนี้ ให้ระมัดระวังและติดตามข่าวสารอย่างใกล้ชิด ส่วนราคาทองคำในประเทศคาดว่า จะแกว่งตัวอยู่ในช่วงบาทละ 20,000 บาท เนื่องจากอัตราแลกเปลี่ยนค่าเงินบาทต่อดอลลาร์สหรัฐแข็งค่าทำให้ราคาไม่ปรับลดลงมากนัก
