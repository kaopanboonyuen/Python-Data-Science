นายเจน นำชัยศิริ ประธานสภาอุตสาหกรรมแห่งประเทศไทย (ส.อ.ท.) เปิดเผยว่า ภาพรวมเศรษฐกิจไทยไตรมาส 1 ปี 2561 จะขยายตัวได้ดี โดยมีแรงส่งมาจากปี 2560 ที่ภาครัฐได้ออกมาตรการด้านเศรษฐกิจ รวมถึงเห็นสัญญาณด้านการลงทุน ส่วนการเลือกตั้งของไทยที่มีการออกมาคาดการณ์ว่าจะเลื่อนเป็นต้นปี 2562 นั้น

ในส่วนนี้ต้องติดตามรายละเอียดอีกครั้งว่าเป็นอย่างไร เพราะเท่าที่ทราบเป็นเพียงข้อเสนอของ กมธ. ซึ่งต้องรอดูว่าวันที่ 25 ม.ค.นี้ ทางสนช.จะมีความเห็นเป็นอย่างไร พร้อมระบุว่า สิ่งที่ภาคเอกชนติดตาม คือ กฎหมายเกี่ยวกับการลงทุน เช่น ร่าง พ.ร.บ.พื้นที่เขตเศรษฐกิจพิเศษภาคตะวันออก พ.ศ. … และการขับเคลื่อนการอำนวยความสะดวกการประกอบธุรกิจ
ทั้งนี้ ประธาน ส.อ.ท.ปฏิเสธที่จะให้ความเห็นถึงผลกระทบจากการปรับขึ้นค่าจ้างขั้นต้ำ โดยระบุว่าต้องรอความเห็นจากสมาชิก ส.อ.ท.ในการเตรียมประชุมใหญ่วันนี้ก่อน
