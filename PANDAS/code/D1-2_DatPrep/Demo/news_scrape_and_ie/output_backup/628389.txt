นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า ราคาทองคำในขณะนี้เริ่มปรับตัวขึ้นอย่างต่อเนื่อง หลังนักลงทุนมีความกังวลในประเด็นเศรษฐกิจ และปัญหาทางการค้าเกี่ยวกับมาตรการทางภาษีของสหรัฐ แม้ธนาคารกลางสหรัฐ หรือ เฟด จะปรับขึ้นอัตราดอกเบี้ยเมื่อวันที่ 20 มีนาคมที่ผ่านมาแล้ว ร้อยละ 0.25 และจะปรับขึ้นอีกในอนาคต แต่ไม่ได้ทำให้ค่าเงินดอลลาร์แข็งค่าขึ้น

รวมทั้งความไม่มั่นใจของนักลงทุนที่ทำให้หันมาถือครองทองคำมากขึ้น ซึ่งแตกต่างจากทุกครั้งที่ปรับดอกเบี้ยแล้วราคาทองจะลดลง อย่างไรก็ตาม ราคาทองคำน่าจะอยู่ในกรอบ 1,325-1,375 เหรียญสหรัฐต่อออนซ์
