กรมธนารักษ์ เตรียมออกเหรียญที่ระลึกในวันพระราชพิธีถวายพระเพลิงพระบรมศพฯ 4 แบบ
นายพชร อนันตศิลป์ อธิบดีกรมธนารักษ์ กล่าวว่า กรณีการทำเหรียญที่ระลึกในวันพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช ทางกรมธนารักษ์ได้จัดเตรียมไว้ 4 แบบ เป็นที่เรียบร้อยแล้ว โดยยืนยันว่าการเปิดจำหน่ายให้กับประชาชน มีแนวทางการจำหน่ายที่จะไม่เป็นปัญหาจนทำให้เดือดร้อน
ส่วนกรณีโครงการสร้างที่อยู่อาศัยที่ราชพัสดุบริเวณ พหลโยธิน 11 เมื่อต้นสัปดาห์ที่ผ่านมาได้ส่งหนังสือไปยังภาคเอกชนที่ชนะการประมูลการก่อสร้าง ถึงข้อร้องเรียนของทางกรุงเทพมหานครในเรื่องเกี่ยวกับเส้นทางการจราจรว่าจะต้องมีผลกระทบจากการก่อสร้างโครงการให้เอกชนรับทราบ เพื่อให้เอกชนพิจารณาถึงแนวทางในการออกแบบและการดำเนินการต่างๆ ในขณะนี้ยังไม่ได้รับข้อมูลใดๆ จากภาคเอกชน
