ปตท. เตรียมปรับขึ้นราคา NGV 51 สตางค์ เริ่ม 16 ก.ย. นี้ สะท้อนต้นทุนก๊าซ ตามมติ กบง.
นายวิรัตน์ เอื้อนฤมิต ประธานเจ้าหน้าที่ปฎิบัติการกลุ่มธุรกิจปิโตรเลียมขั้นต้นและก๊าซธรรมชาติ บริษัท ปตท. จำกัด (มหาชน) กล่าวว่า ในวันที่ 16 กันยายน นี้ ปตท. จะปรับราคาก๊าซธรรมชาติสำหรับยายน (NGV) ขึ้นอย่างเป็นทางการที่ 13.70 บาทต่อกิโลกรัม หรือ เพิ่มขึ้น 51 สตางค์ต่อก.ก. จากปัจจุบันราคาขายปลีกในตลาดอยู่ที่ 13.19 บาทต่อก.ก. เพื่อให้สะท้อนต้นทุนราคาก๊าซมากขึ้น ตามมติคณะกรรมการบริหารนโยบายพลังงาน (กบง.)
ทั้งนี้ในส่วนของรถโดยสารสาธารณะยังได้รับส่วนลดราคาเอ็นจีวีตามนโยบายของรัฐบาลในราคา 10 บาทต่อกก. ได้แก่ รถแท็กซี่ รถสามล้อ รถตู้ร่วม ขสมก. (ในกรุงเทพฯ นนทบุรี ปทุมธานีและสมุทรปราการ) รถบัส รถมินิบัส รถสองแถวร่วมบริการ รถขสมก. รถตู้ร่วม บขส. แต่ไม่เกิน 10,000 บาทต่อเดือนต่อคัน ส่วนรสบัสขนาดใหญ่วงเงินไม่เกิน 40,000 บาทต่อเดือนต่อคัน ซึ่ง ณ เดือน ก.ค. 2560 มีบัตรที่ใช้ส่วนลดราคาเอ็นจีวี 84,788 ใบ
