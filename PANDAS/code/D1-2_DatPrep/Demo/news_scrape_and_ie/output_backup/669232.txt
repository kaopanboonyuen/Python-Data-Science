คาดหุ้นไทยผันผวน นักลงทุนจับตาประเด็นการค้าสหรัฐฯ และประเทศต่างๆ แนะทยอยสะสมหุ้นเพิ่มในช่วงอ่อนตัว
บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (4 ก.ย.) ว่า แนวโน้มตลาดหุ้นไทยวันนี้ SET Index คาดว่าจะแกว่งตัว Sideways ด้วยมูลค่าการซื้อขายที่เบาบางต่อเนื่องหลังไม่มีปัจจัยใหม่เข้ามากระตุ้น โดย 
ตลาดต่างจับตาประเด็นการค้าระหว่างสหรัฐฯและประเทศต่างๆ
โดยเฉพาะอย่างยิ่งแผนการเก็บภาษีนำเข้าสินค้าจีนวงเงิน 2 แสนล้านเหรียญหลังทำประชาพิจารณ์เสร็จวันที่ 6 ก.ย. ทำให้เรายังคาดว่าหุ้นในกลุ่ม Domestic Play จะยังสามารถ Outperform ตลาดได้จากปัจจัยภายในประเทศทั้งแนวโน้มการเติบโตของเศรษฐกิจและการเมืองที่ค่อนข้างมีเสถียรภาพ
สำหรับกลยุทธ์การลงทุน เก็งกำไรหุ้น Domestic Play ทยอยสะสมหุ้นเพิ่มในช่วงอ่อนตัว ขณะที่หุ้นเด่นเดือนกันยายน ได้แก่ ASK, CHG, CK, CPALL, PRM
