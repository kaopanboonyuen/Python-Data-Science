คาร์ฟูร์ แถลงประกาศมีแผนให้พนักงานลาออกโดยสมัครใจจำนวน 2,400 คน ในสำนักงานใหญ่ ประเทศฝรั่งเศส ซึ่งมีการจ้างงานรวม 10,500 คน โดยหวังว่าบริษัทจะสามารถประหยัดค่าใช้จ่ายได้ 2 พันล้านยูโรภายในปี 2563
ทั้งนี้ บริษัทจำเป็นที่จะต้องปรับปรุงประสิทธิภาพ และความสามารถในการแข่งขันในการให้บริการต่อลูกค้า ตามโครงการ “คาร์ฟูร์ 2022” ซึ่งทำให้บริษัทจำเป็นต้องลดต้นทุน และใช้นโยบายการลงทุนที่มีประสิทธิภาพมากขึ้น
นอกจากนี้ คาร์ฟูร์ ได้เตรียมลงทุน 2.8 พันล้านยูโรในตลาดออนไลน์ ซึ่งเพิ่มขึ้น 6 เท่าจากวงเงินลงทุนในปัจจุบัน โดยหวังว่าจะทำให้มียอดขายอาหารจำนวน 5 พันล้านยูโรในตลาดอี-คอมเมิร์ซ และมีสัดส่วน 20% ในตลาดอาหารออนไลน์ภายในปี 2565

