บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (5 พ.ย.) ว่า แนวโน้มตลาดหุ้นไทยมีมุมมองเป็นกลาง คาดดัชนีแกว่งตัว 1,670 – 1,690 จุด โดยแม้ว่าจะมีปัจจัยหนุนจากการคาดการณ์สหรัฐและจีนจะได้ข้อตกลงการเจรจาการค้าในการประชุมนอกรอบ G20 ในวันที่ 30 พ.ย. – 1 ธ.ค.
อย่างไรก็ตามความกังวล FED จะเร่งปรับขึ้นอัตราดอกเบี้ยกลับมากดดันหุ้นไทยอีกครั้ง หลังตัวเลขการจ้างงานนอกภาคการเกษตรเดือนต.ค.พุ่งขึ้น 250,000 ตำแหน่ง และตัวเลขค่าจ้างรายชั่วโมงโดยเฉลี่ย +3.1%YoY ซึ่งสะท้อนถึงภาวะเงินเฟ้อที่เร่งตัวขึ้น ส่งผลให้ US Bond Yield 10 ปีดีดตัวขึ้นมาสู่ระดับสูงราว 3.2% อีกครั้ง

นอกจากนี้ราคาน้ำมันที่อ่อนตัวลงต่อเนืองหลังสหรัฐผ่อนคลายให้ 8 ประเทศนำเข้าน้ำมันดิบจากอิหร่านได้จะเป็นตัวถ่วงต่อกลุ่มพลังงาน อีกทั้งคาดว่านักลงทุนจะชะลอการซื้อขายเพื่อรอผลการเลือกตั้งกลางเทอมของสหรัฐในวันพรุ่งนี้ (6 พ.ย.)
โดยล่าสุดโพลวอชิงตัวโพสท์ระบุว่าพรรค Democrat มีคะแนนนำพรรค Republican 50 ต่อ 43 ซึ่งอาจส่งผลให้ภาวะการเมืองสหรัฐไม่แน่นอนและกระแส Fund flow ต่างชาติจะมีแนวโน้มไหลออกต่อไป
กลยุทธ์การลงทุนหุ้นไทยวันนี้ : Selective Buy
ทยอยสะสมหุ้นที่มีแนวโน้มผลประกอบการ 3Q18 จะออกมาดี MTC, SAWAD, ROBINS, ANAN, SVI, BCH, CHG, CKP, EA, GULF, PYLON และ STA
-กลุ่มรับเหมา  (STEC, SEAFCO) นิคมฯ (AMATA) รับผลบวกจากการเลือกตั้ง และรัฐบาลอนุมัติโครงการขนาดใหญ่ใน EEC 5 โครงการวงเงิน 6.5 แสนลบ.
-กลุ่มท่องเที่ยว  (CENTEL, MINT, ERW) ทยอยสะสมคาดได้ผลบวกจากภาครัฐเตรียมออกมาตรการกระตุ้นการท่องเที่ยว (ฟรีวีซ่า ออน อาร์ไรวัล) ในช่วงเดือน พ.ย. ถึง ม.ค.
