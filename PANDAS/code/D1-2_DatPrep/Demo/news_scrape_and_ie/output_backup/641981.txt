ที่เห็นอยู่นี้คือกระชังปูนิ่ม ในพื้นที่ตำบลท่าข้าม อำเภอปะเหลียน จังหวัดตรัง ของคุณจิรวุฒิ วงศ์เทพวาณิชย์ อายุ 45 ปี ซึ่งมีปูนิ่มที่เลี้ยงหมุนเวียนในกระชังทั้งหมดประมาณ 4,000 ตัว หรือ 4,000 กระชัง

ซึ่งคุณจิรวุฒิ ได้เลี้ยงเพื่อส่งขายทั้งในไทย และประเทศเพื่อนบ้าน ที่จุดส่ง บ้านทอนหาน ตำบลท่าข้าม ส่วนขั้นตอนการเลี้ยงก็ไม่ยุ่งยาก โดยเริ่มจากการซื้อปูตัวเล็กมาเลี้ยงใส่ไว้ในกล่อง ซึ่งทำเป็นกระชัง กล่องละ 1 ตัว ใช้ปลาเป็นอาหาร เลี้ยงไว้ประมาณ 20 วัน จะได้ปูนิ่มโตเต็มวัยน้ำหนักตัวละประมาณ 3 กรัม โดยส่งขายในราคากิโลกรัมละ 280 บาท แต่ตามท้องตลาดราคากิโลกรัมละ 350 บาท
ทั้งนี้ ราคาปูนิ่มจะทรงตัวอยู่ตลอด แม้ตามท้องตลาดจะมีความต้องการสูงก็ตาม สามารถจับขายได้ทุกวัน มีรายได้วันละประมาณ 2,000 – 3,000 บาท
ไม่เพียงแค่นั้นฟาร์มแห่งนี้ ยังมีปูสดตัวใหญ่ๆ ที่ไม่ใช่ปูนิ่มขายด้วย ซึ่งทุกวันจะส่งด้วยรถทัวร์ไปให้ลูกค้าประจำที่ตลาดมหาชัย จังหวัดสมุทรสาคร และยังมีลูกค้าสั่งซื้อเข้ามาทั้งที่จังหวัดสตูล พัทลุง และยังส่งไปขายที่ประเทศลาวด้วย
หากเกษตรกรคนไหนสนใจ ที่จะนำไปเลี้ยงต่อหรือมีลูกค้าที่สนใจจะสั่งปูนิ่มเป็นอาหารสามารถติดต่อได้ที่ “พีพีการประมงตรัง” และสามารถติดทางเพจเฟซบุ๊ก “พีพีการประมง ตรัง” ได้อีกช่องทางหนึ่งด้วย
