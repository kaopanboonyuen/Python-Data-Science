ไปรษณีย์ไทย  จัดทำแสตมป์ที่ระลึกชุด  “120 ปี รถไฟไทย”  เนื่องในโอกาสครบรอบ 120 ปี การรถไฟไทย
บริษัท ไปรษณีย์ไทย จำกัด (ปณท)  จัดทำแสตมป์ที่ระลึกชุด “120 ปี รถไฟไทย” เนื่องในโอกาสครบรอบ 120 การรถไฟไทย นำเสนอผ่านแสตมป์รูปทรงวงกลมประกอบภาพหัวจักรรถไฟ ที่สะท้อนวิวัฒนาการความก้าวหน้าของกิจการรถไฟในประเทศไทยตั้งแต่อดีตจนถึงปัจจุบัน 4 แบบ ได้แก่ รถจักรดีเซลไฟฟ้า G.E. พ.ศ. 2507 – 2509, รถจักรดีเซลไฮดรอลิก KRUPP พ.ศ. 2512, รถจักรดีเซลไฟฟ้า GEA พ.ศ. 2538 และรถจักรดีเซลไฟฟ้า CSR Qishuyan พ.ศ. 2558

ทั้งนี้ แสตมป์ชุดดังกล่าวกำหนดจำหน่ายในราคาดวงละ 3 บาท เต็มแผ่น 30 บาท (10 ดวง) ซองวันแรกจำหน่าย 23 บาท และพิเศษจำหน่ายพร้อมแผ่นชีทรูปภาพพื้นหลังเป็นรถไฟฟ้าเชื่อมต่อท่าอากาศยานสุวรรณภูมิ (Airport Rail Link) ราคา 28 บาทสำหรับผู้สนใจหาซื้อได้แล้วตั้งแต่วันนี้เป็นต้นไป ณ ที่ทำการไปรษณีย์ทั่วประเทศ สอบถามเพิ่มเติมที่ฝ่ายตลาดตราไปรษณียากร 0 2831 3876, 0 2831 3856, 0 2831 3722 หรือทางเฟซบุ๊ก stamp in love และทางไลน์ @stampinlove


