บริษัท ปตท. บางจาก ประกาศปรับลดราคาขายปลีกน้ำมันทุกชนิด 30 สต./ลิตร เว้น E85 คงเดิม มีผล 6 พ.ค. เวลา 05.00 น.
บริษัท ปตท. จำกัด (มหาชน) และบริษัทบางจาก คอร์ปอเรชั่น จำกัด (มหาชน) ประกาศปรับลดราคาขายปลีกน้ำมันทุกชนิด 30 สตางค์ต่อลิตร เว้น E85 คงเดิม มีผลพรุ่งนี้ (6 พฤษภาคม 2560) เวลา 05.00 น. ทั้งนี้จะส่งผลให้ราคาน้ำมันในสถานีบริการของ ปตท.และบางจากในเขตกรุงเทพมหานคร และปริมณฑล วันพรุ่งนี้ เป็นดังนี้ เบนซิน 95 เฉพาะของ ปตท. ลิตรละ 33.46 บาท แก๊สโซฮอล 95 ลิตรละ 26.35 บาท แก๊สโซฮอล์ 91 ลิตรละ 26.08 บาท E20 ลิตรละ 23.84บาท E85 ลิตรละ 19.54 บาท ดีเซล ลิตรละ 24.49 บาท ราคานี้ยังไม่รวมภาษีท้องที่ของแต่ละจังหวัด

