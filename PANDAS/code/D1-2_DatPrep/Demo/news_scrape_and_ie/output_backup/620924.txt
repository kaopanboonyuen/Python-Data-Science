นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า ราคาทองคำในขณะนี้ยังอยู่ในช่วงปรับฐานจากกระแสข่าวการเตรียมปรับขึ้นอัตราดอกเบี้ยของทางธนาคารสหรัฐ หรือ เฟด ที่ทำให้นักลงทุนมีความมั่นใจว่าเศรษฐกิจสหรัฐปรับตัวดีขึ้น โดยต้องติดตามข่าวสารอย่างใกล้ชิดในประเด็นทิศทางดอกเบี้ยของเฟดว่า จะมีทิศทางเป็นอย่างไร

ส่วนปัจจัยอื่นๆ นั้นชื่อว่ายังไม่มีอะไรน่ากังวลและทิศทางราคาทองคำในไตรมาสแรกน่าจะทรงตัวจนสิ้นไตรมาส ขณะที่ไตรมาสที่สองเชื่อว่าความผันผวนจะมีมากขึ้น อย่างไรก็ตาม ราคาทองคำน่าจะอยู่ในกรอบ 1,325-1,375 เหรียญสหรัฐต่อออนซ์ โดยนักลงทุนระยะสั้น ยังสามารถลงทุนได้ในช่วงที่ราคาทองคำปรับตัวลดลงและเทขายในระยะสั้น
