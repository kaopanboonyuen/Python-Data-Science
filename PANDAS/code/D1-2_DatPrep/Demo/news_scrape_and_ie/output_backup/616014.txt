บรรยากาศการลงทุนในตลาดหุ้นไทยเช้าวันนี้ (5 ก.พ.) เปิดทำการเมื่อเวลา 10.00 น. ดัชนีปรับตัวลง 28.93 จุด แตะที่ระดับ 1,798.42 จุด ด้วยมูลค่าการซื้อขาย 6,581.51 ล้านบาท โดยหลักทรัพย์เพิ่มขึ้น 105 หลักทรัพย์ ลดลง 706 หลักทรัพย์ ไม่เปลี่ยนแปลง 122 หลักทรัพย์

นักวิเคราะห์ บล.ไอร่า เปิดเผยว่า ตลาดหุ้นไทยปรับลดลงตามทิศทางเดียวกับตลาดต่างประเทศ ซึ่งเช้านี้ตลาดภูมิภาคลดลง ประมาณ 1 – 2% ภายใต้ปัจจัยกดดันที่มีน้ำหนักเพิ่มขึ้น โดยเฉพาะความกังวลเกี่ยวกับผลตอบแทนของพันธบัตรรัฐบาลในหลายประเทศที่ปรับตัวขึ้นตามสหรัฐฯ
ล่าสุด Bond Yield ของสหรัฐฯ ปรับสู่ระดับสูงสุดในรอบ 4 ปี รวมถึงเงินเฟ้อที่มีสัญญาณเพิ่มขึ้น ทำให้คาดเฟดอาจจะปรับขึ้นอัตราดอกเบี้ยเร็วกว่าที่ตลาดคาดการณ์ไว้ แนะจับตาเงินสหรัฐฯ ที่กลับมาแข็งค่า ขณะที่หุ้นกลุ่มพลังงาน คาดได้รับปัจจัยกดดันบ้างราคาน้ำมันที่ปรับลดลง
