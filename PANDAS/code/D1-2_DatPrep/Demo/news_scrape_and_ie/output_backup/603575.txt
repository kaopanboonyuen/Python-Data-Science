“นพ.กฤชรัตน์” ชี้ ทองขาลง ข่าวเฟดขึ้นดอกเบี้ยกดดัน คาดต่ำสุด 19,000 บาท มอง รูปพรรณน่าซื้อ
นพ.กฤชรัตน์ หิรัณยศิริ ประธานกลุ่มเอ็มทีเอส โกลด์ แม่ทองสุก เปิดเผยถึงแนวโน้มราคาทองคำ ว่า ยังเป็นขาลง โดยมีปัจจัยกดดันมาจากประเด็นที่ ธนาคารกลางสหรัฐ หรือ เฟด จะปรับขึ้นอัตราดอกเบี้ย
ทั้งนี้ ราคาทองคำมีแนวรับสำคัญอยู่ที่ 1,200 ดอลลาร์ต่อออนซ์  หรือ 19,000 – 19,100 บาทต่อบาททองคำ ส่วนแนวต้านอยู่ที่ 1,260 ดอลลาร์ต่อออนซ์ โดยนักลงทุนที่เก็งกำไรให้ขายก่อนแล้วซื้อที่หลัง สำหรับประชาชนที่ซื้อทองรูปพรรณไว้สวมใส่นั้น ราคาในช่วงนี้ถือว่าน่าสนใจ เพราะราคาใกล้เคียงกับเมื่อต้นปี 19,100 บาท
