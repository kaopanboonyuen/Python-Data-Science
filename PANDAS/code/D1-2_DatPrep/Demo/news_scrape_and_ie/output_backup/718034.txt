บริษัทหลักทรัพย์ กรุงศรี จำกัด (มหาชน) ระบุบทวิเคราะห์วันนี้ (25 มี.ค.) ว่า แนวโน้มตลาดหุ้นไทยมุมมองเป็นกลางคาดดัชนีแกว่งตัว 1,630 – 1,660 จุด โดยแม้ว่าภาวะตลาดต่างประเทศจะเป็นลบจากความกังวลการชะลอตัวเศรษฐกิจโลกหลังตัวเลข PMI ภาคการผลิตและบริการของทั้งสหรัฐและยูโรโซนในเดือน มี.ค.ทรุดตัวลง รวมถึง FED ปรับลดคาดการณ์ GDP สหรัฐปีนี้ลงสู่ 2.1% (จาก 2.3%)

อย่างไรก็ตามผลการเลือกตั้งในประเทศ (กกต.ประกาศผลอย่างเป็นทางการ 14.00 น.) จะเป็นตัวแปรสำคัญต่อทิศทางตลาดโดยแบ่ง 2 scenario ดังนี้ พรรคพลังประชารัฐได้เสียงข้างมากและจัดตั้งรัฐบาลร่วมได้ มองเป็นบวกต่อทิศทางการลงทุน
เนื่องจากการเมืองจะมีเสถียรภาพทั้งส.สและส.ว. และสานต่อนโยบายกระตุ้นเศรษฐกิจได้ต่อเนื่อง พรรคเพื่อไทยได้เสียงข้างมากและจัดตั้งรัฐบาลร่วมได้ มองเป็นลบต่อทิศทางการลงทุนเนื่องจากจะมีความไม่แน่นอนต่อภาพการเมืองในอนาคต
กลยุทธ์การลงทุนหุ้นไทย
-กลุ่มโรงกลั่น (TOP, PTTGC, SPRC) คาดงบ 1Q19 เป็นบวกจากค่าการกลั่นฟื้นตัวขึ้นและ Stock gain
-AMATA STEC BEM BTS อานิสงส์การเลือกตั้งหนุนต่อความเชื่อมั่นการลงทุน
-กลุ่มที่ได้ประโยชน์หาก MSCI อนุมัติให้รวม NVDR ไว้ในน้ำหนักการลงทุน SCC BDMS INTUCH RATCH CENTEL DTAC
