กรุงเทพฯ คว้าอันดับ 1 เมืองที่ท่องเที่ยวในระยะเวลานานโดยใช้งบประมาณถูกที่สุด เฉลี่ยทั้งสิ้นอยู่ที่ 316.93 ปอนด์ หรือประมาณ 13,700 บาท
เว็บไซต์มิเรอร์ของอังกฤษ ได้เผยแพร่การจัดอันดับราคาค่าใช้จ่ายระยะยาวในเมืองต่าง ๆ ทั่วโลกที่มีการสำรวจไว้ โดยพิจารณาจากค่าใช้จ่ายที่สำคัญในการท่องเที่ยวทั้งหมด 11 รายการ คือ ค่าอาหารเครื่องดื่ม, ค่าเยี่ยมชม, ค่าเดินทาง และค่าที่พักระยะเวลา 3 คืน
ซึ่งผลสำรวจระบุว่า กรุงเทพมหานคร ประเทศไทย ได้อันดับ 1 เมืองที่สามารถท่องเที่ยวในระยะเวลานาน โดยใช้งบประมาณถูกที่สุดแค่ 316.93 ปอนด์ หรือประมาณ 13,700 บาท สำหรับค่าที่พักโดดเด่นที่สุด โดยใช้งบประมาณในการท่องเที่ยวถูกกว่าอันดับที่ 2 อย่างกรุงโตเกียว ประเทศญี่ปุ่น มากถึง 100 ปอนด์ (ราว 4,300 บาท)
ทั้งนี้ กรุงเทพฯ ถือว่าเป็นเมืองที่หาโรงแรมราคาถูกได้อย่างง่าย ซึ่งมีโรงแรมที่สามารถเข้าพักได้ในราคาแค่คืนละ 6 ปอนด์ (ราว 260 บาท)
ต่อมาอันดับ 2 เป็นกรุงโตเกียว ประเทศญี่ปุ่น , อันดับ 3 กรุงปักกิ่ง ประเทศจีน , อันดับ 4 นครดูไบ สหรัฐอาหรับเอมิเรตส์ , อันดับ 5 เมืองเคปทาวน์ ประเทศแอฟริกาใต้ , อันดับ 6 สิงคโปร์ , อันดับ 7 วอชิงตัน ดี.ซี. สหรัฐฯ , อันดับ 8 เมืองโทรอนโต ประเทศดคนาดา , อันดับ 9 นครนิวยอร์ก สหรัฐฯ และอันดับ 10 นครบอสตัน สหรัฐฯ
