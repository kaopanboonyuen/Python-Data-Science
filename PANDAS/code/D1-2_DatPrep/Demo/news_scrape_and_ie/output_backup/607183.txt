ราชกิจจาฯ ประกาศกฎกระทรวง  ยกเว้นค่าธรรมเนียมมอเตอร์เวย์  หมายเลข 7 กรุงเทพฯ – พัทยา และ 9 บางปะอิน – บางพลี 28 ธ.ค.60 – 4 ม.ค.61
เว็บไซต์ราชกิจจานุเบกษา เผยแพร่กฎกระทรวง ให้ยกเว้นค่าธรรมเนียมการใช้ยานยนตร์ บนทางหลวงพิเศษหมายเลข 7 สายกรุงเทพมหานคร – บ้านฉาง ตอนกรุงเทพมหานคร – เมืองพัทยา รวมทางแยกไปบรรจบ ทางหลวงแผ่นดินหมายเลข 34 (บางวัว) ทางแยกเข้าชลบุรี ทางแยกเข้าท่าเรือแหลมฉบัง และ ทางแยกเข้าพัทยา ตามกฎกระทรวงกําหนดค่าธรรมเนียมการใช้ยานยนตร์บนทางหลวงพิเศษ หมายเลข 7 ตอนกรุงเทพมหานคร – เมืองพัทยา พ.ศ. 2558

และบนทางหลวงพิเศษหมายเลข 9 สายวงแหวนรอบนอกกรุงเทพมหานคร (ถนนกาญจนาภิเษก) ตอนบางปะอิน – บางพลี ตามกฎกระทรวงกําหนดค่าธรรมเนียมการใช้ยานยนตร์บนทางหลวงพิเศษหมายเลข 9 สายวงแหวน รอบนอกกรุงเทพมหานคร (ถนนกาญจนาภิเษก) ตอนบางปะอิน – บางพลี พ.ศ. 2558 ตั้งแต่ เวลา 00.01 น.ของวันที่ 28 ธ.ค.2560 ถึงเวลา 24.00 น. ของวันที่ 4 ม.ค.2561
หมายเหตุ เหตุผลในการประกาศใช้ กฎกระทรวงฉบับนี้ คือ เนื่องจากในช่วงเทศกาลปีใหม่ มีประชาชนเดินทางกลับภูมิลําเนาเป็นจํานวนมาก เป็นผลให้การจราจรติดขัดในทุกสายทางที่ออกและ เข้ากรุงเทพมหานครและปริมณฑล การยกเว้นการจัดเก็บค่าธรรมเนียมผ่านทางในช่วงเทศกาลปีใหม่ จะมีส่วนช่วยสนับสนุนให้ประชาชนสามารถเดินทางได้ สะดวกรวดเร็วยิ่งขึ้น ทําให้การจราจรมีความคล่องตัวรวมทั้งเป็นการลดการใช้พลังงานของประเทศ สมควรยกเว้นค่าธรรมเนียมการใช้ยานยนตร์ จึงจําเป็นต้องออกกฎกระทรวง


ที่มา   ราชกิจจานุเบกษา
