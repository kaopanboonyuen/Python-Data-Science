รองอธิบดีกรมสรรพากรยัน อาบอบนวด คาราโอเกะ ลดหย่อนภาษีได้ หากมีใบกำกับภาษีอย่างถูกต้อง
สำหรับมาตรการทางภาษีเพื่อกระตุ้นเศรษฐกิจช่วงปลายปี หรือ ช็อปช่วยชาตินั้น ทางกระทรวงการคลังจะยกเว้นภาษีเงินได้บุคคลธรรมดาให้ไม่เกิน 15,000 บาทต่อราย ระหว่างวันที่ 11 พ.ย. ถึง 3 ธ.ค. 2560
ล่าสุดวันนี้ ( 8 พ.ย.60) นางแพตริเซีย มงคลวนิช รองอธิบดีกรมสรรพากร เปิดเผย ถึงมาตรการภาษีเพื่อกระตุ้นเศรษฐกิจดังกล่าวว่า รายจ่ายที่นำมาหักลดหย่อนได้จะต้องมีการซื้อจริง และใช้บริการในช่วงระหว่างวันที่ 11 พ.ย.– 3 ธ.ค.60 เท่านั้น พร้อมยกตัวอย่างว่า การยื่นลดหย่อนภาษีกรณีสมัครฟิตเนต หากทำสัญญารายปี จะใช้หักลดหย่อนไม่ได้ แต่หากซื้อสินค้าและผ่อนชำระผ่านบัตรเครดิตเป็นรายเดือนจะใช้หักลดหย่อนได้ สำหรับบริการอาบอบนวด บริการคาราโอเกะ หากมีการออกใบกำกับภาษีอย่างถูกต้องก็สามารถนำไปใช้ลดหย่อนได้เช่นกัน
คลิกอ่าน >>>  เปิดเงื่อนไขรายละเอียด ช็อปช่วยชาติ ปี 2560 ลดหย่อนภาษี
