โบรกคาด  “หุ้นไทย”  แกว่งตัว Sideways Down กรอบ 1,690-1,705 จุด เนื่องจากอยู่ในช่วงคาบเกี่ยวเทศกาลวันหยุด
บรรยากาศการลงทุนในตลาดหุ้นไทยเช้าวันนี้ (6 ธค.) เปิดทำการเมื่อเวลา 10.00 น. ดัชนีปรับตัวลดลง 3.06 จุด แตะที่ระดับ 1,694.55 จุด ด้วยมูลค่าการซื้อขาย 7,456.98 ล้านบาท ขณะที่บล.ฟินันเซีย ไซรัส คาด SET จะแกว่งตัว Sideways Down ในกรอบ 1,690-1,705 จุด เนื่องจากยังอยู่ในช่วงคาบเกี่ยวเทศกาลวันหยุด
ส่วนปัจจัยจากต่างประเทศโดยเฉพาะฝั่งสหรัฐฯ ยังคงกดดันทั้งการรวมร่วงกฎหมายปฏิรูปภาษีของ 2 สภา การขยายเพดานหนี้ รวมถึงความมั่นคงของตำแหน่งประธานาธิบดีของทรัมป์ ทำให้ระยะสั้นตลาดยังปรับขึ้นได้จำกัด แต่เรายังมองเป็นจังหวะสะสมหุ้นพื้นฐานและถือลงทุนในระยะยาวจากภาพรวมเศรษฐกิจไทยที่แข็งแกร่งและอยู่ในช่วงขาขึ้น
ส่วนอัตราแลกเปลี่ยนเงินบาทต่อดอลลาร์สหรัฐ ของธนาคารกสิกรไทย ล่าสุด เมื่อเวลา 07.14 น. มีดังนี้ ดอลลาร์สหรัฐ รับซื้อที่ 31.31 บาท ขายออก 32.86 บาท
