บริษัท อยุธยา แคปปิตอล เซอร์วิสเซส จำกัด ได้จัดงานสัมมนาให้ความรู้ด้านการบริหารเงินสำหรับลูกค้าบัตรกรุงศรีเฟิร์สช้อยส์ เพื่อต่อยอดโครงการ ฉลาดคิด ฉลาดใช้  ภายใต้ชื่อ “Krungsri First Choice : Exclusive Financial Literacy” (กรุงศรีเฟิร์สช้อยส์ : หลักสูตรพิเศษเรื่องการบริหารการเงิน) ตอน เคล็ด(ไม่) ลับเรื่องการเงิน เดอะเรียลลิตี้ ที่  C Asean Auditorium ชั้น 10 อาคารไซเบอร์ เวิลด์ รัชดาภิเษก  เพื่อหวังให้ความรู้ด้านการบริหารเงินกับกลุ่มคนวัยทำงาน
โดย คุณ ณญาณี เผือกขำ กรรมการผู้จัดการ บริษัท อยุธยา แคปปิตอล เซอร์วิสเซส จำกัด กล่าวว่า งานนี้จัดขึ้นเพื่อให้กลุ่มคนรุ่นใหม่รู้จักการวางแผนทางการเงินขั้นพื้นฐาน มีวินัยทางการเงินที่ดี รู้จักวิธีการบริหารเงิน และใช้เงินอย่างเหมาะสม ในชีวิตประจำวัน

ด้านกูรูด้านการเงิน ต้าร์-กวิน สุวรรณตระกูล และ ปา-ปาจารีย์ ปานขาว กล่าวถึงเคล็ดลับของการบริหารเงินว่า “ การบริหารเงินไม่ยากอย่างที่คิด วันนี้เรามีหลักการง่ายๆสามข้อมาแนะนำ เริ่มแรกเลยคือ ทุกอย่างเริ่มต้นจาก รายรับ รายจ่าย อันนี้เป็นขั้นตอนแรกที่สำคัญมาก นับว่าเป็นจุดเริ่มต้นของทุกอย่างเลย
เพราะการทำรายรับรายจ่ายทำให้เรารู้จักสภาพทางการเงินของตน บางคนไม่เคยรู้เลยว่ารายจ่ายแต่ละเดือนของเราหมดไปกับอะไรบ้าง แล้วชอบบ่นว่าเงินไม่พอใช้ ไม่รู้เงินหายไปไหนหมด ดังนั้นถ้าเรามีการจดบันทึกรายรับรายจ่ายไว้เราจะสามารถย้อนกลับมาดูได้ว่า เรามีรายจ่ายอะไรบ้าง บางอันอาจจะเป็นรายจ่ายที่ไม่จำเป็น เราก็จะได้จำกัดการใช้จ่ายของเราถูก
ข้อที่สอง ที่หลายๆ คนไม่ค่อยให้ความสนใจคือ เงินออม คนส่วนใหญ่เวลาได้เงินมาสิ่งที่คิดถึงเป็นอย่างแรกเลยคือ จะซื้ออะไรดี นั้นคือรายจ่ายล้วนๆ แต่ตอนนี้แนะนำให้เปลี่ยนใหม่ คือพอได้รับเงินมาให้เก็บเป็นเงินออมก่อนเลย 20% แล้วค่อยนำเงินที่เหลือมาเป็นรายจ่ายที่สามารถใช้ได้ต่อเดือน

เปลี่ยนพฤติกรรมการใช้จ่ายง่ายๆ แค่นี้ไม่กี่ปีเราจะพบว่าเรามีเงินก้อนเพิ่มขึ้นเยอะมาก ข้อสุดท้ายที่อยากฝากไว้คือ เงินออมสามารถนำไปต่อยอดให้มูลค่ามันงอกเงยขึ้นมาได้ คือเราสามารถนำเงินออมไปลงทุนให้ธุรกิจที่เราสนใจ หรือจะไปลงทุนใน ประกันชีวิตแบบสะสมทรัพย์ การซื้อกองทุนรวม หรือ การเล่นหุ้นแต่อย่างไรก็ตามเราควรศึกษาข้อมูลเกี่ยวกับการลงทุนนั้นๆให้มากพอ เงินออมที่เรามีก็สามารถงอกเงยขึ้นได้ไม่ยาก
สำหรับผู้สนใจอยากเข้าร่วมกิจกรรมดี ๆ จากกรุงศรี เฟิร์สช้อยส์  ในการบริหารเงินจากโครงการ “ฉลาดคิด ฉลาดใช้” เพิ่มเติมได้จาก  www.krungsri.com/krungsri-consumer/moneymatters
