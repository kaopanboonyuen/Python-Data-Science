ออมสิน  คาด 1 มี.ค. นี้ เปิดให้ผู้มีรายได้น้อยกู้เงิน 5 หมื่น ต่อราย มองเศรษฐกิจปี 60 ดีประชาชนเชื่อมั่น
นายชาติชาย พยุหนาวีชัย ผู้อำนวยการ ธนาคารออมสิน  เปิดเผยว่า ในวันที่ 1 มีนาคม 2560 จะสามารถปล่อยสินเชื่อให้ผู้มีรายได้น้อยตามมติคณะรัฐมนตรี หรือ ครม. ที่อนุมัติโครงการสินเชื่อรายย่อย เพื่อให้ผู้มีรายได้น้อยสามารถเข้าถึงแหล่งเงินในระบบได้ กรณีฉุกเฉินกู้ได้ไม่เกิน 50,000 บาทต่อราย หลังจากธนาคารได้วางระบบเป็นที่เรียบร้อย

ทั้งนี้ ต้องไม่เป็นการกู้ไปปิดหนี้ในระบบก้อนเดิม (Refinance) และสามารถยื่นขอสินเชื่อภายใน 1 ปี นับตั้งแต่วันที่คณะรัฐมนตรีมีมติให้ดำเนินโครงการ ผ่อนชำระไม่เกิน 5 ปี อัตราดอกเบี้ยคงที่ (Flat Rate) ไม่เกินร้อยละ 0.85 ต่อเดือน โดยใช้บุคคลค้ำประกันอย่างน้อย 1 คน และ หรือมีหลักทรัพย์ค้ำประกัน
ซึ่งหากประชาชนสนใจก็สามารถเดินทางมายืนเอกสารเพื่อให้เจ้าหน้าที่ตรวจสอบก่อนได้ โดยเชื่อมั่นว่า มาตรการที่ออกมานั้น จะสามารถช่วยให้ประชาชขนเข้าถึงแหล่งเงินทุนได้ดีขึ้น นอกจากนี้ ผู้อำนวยการ ธนาคารออมสิน กล่าวอีกว่า สำหรับภาพรวมเศรษฐกิจในปี 2560 จะดีขึ้น เห็นได้จากดัชนีความเชื่อมั่นที่ธนาคารออมสินได้สำรวจ ซึ่งพบว่า ประชาชนมีความเชื่อมั่นในเศรษฐกิจฐานราก ทั้งในเรื่องของรายได้ การแก้ไขหนี้นอกระบบ และคุณภาพชีวิต
