เริ่มแล้วงานประชุมวิชาการ องค์การรักวิชาชีพในอนาคตแห่งประเทศไทย การแข่งขันทักษะวิชาชีพและทักษะพื้นฐานระดับภาคใต้ ครั้งที่ 29 ตั่งแต่วันที่ 10 – 14 ธันวาคม นี้ ที่ วิทยาลัยเทคนิคสตูล อำเภอเมือง  จังหวัดสตูล โดยมีกิจกรรมมากมายของกลุ่มนักศึกษาอาชีวะ ทั้ง 14 จังหวัดภาคใต้
ทั้งนี้ กลุ่มนักศึกษาอาชีวะ วิทยาลัยเทคนิคสตูล ได้นำสิ่งประดิษฐ์จากความรู้ที่เรียนนำมาโชว์ในหลายๆ กิจกรรม เช่น การทำเศียรพระจากโลหะเทียม ของแผนกวิชาเครื่องกลเรือ โดยมีน้องอาชีวทั้ง 10 คนและครูประจำอีก 2 คน ที่ร่วมกันทำเคียรพระจากไฟเบอร์กลาสรถยนต์ ซึ่งเป็นวัสดุเหลือใช้มาประดิษฐ์เป็นรูปเศียรพระ

ด้าน นายพิทักษ์ รอดแก้ว อาจารย์ที่ปรึกษาการทำเศียรพระ เปิดเผยว่า ทำออกมาเป็นรูปเศียรพระขนาดเล็ก และใช้ยาหม่องทาบริเวณรอบๆ ใบหน้าเศียรพระจิ๋ว และจากนั้นนำผงสีทองใช้แปลงขนปัดๆ แปลง ลงบนเศียรพระจิ๋ว เพื่อให้ติดแววสวยงาม ต่อจากนั้น เราก็นำไปใส่กรอบรูปสีทองสวยงาม สร้างมูลค่าเป็นเงินได้ถึง 1,200-2,000 บาท เลยทีเดียว
ตอนนี้มียอดสั่งจองเศียรพระ เพื่อนำไปติดข้างฝาบ้าน โดยมีกลุ่มลูกค้าประชาชนที่ชอบตกแต่งบ้านและครูอาจารย์ผู้ใหญ่ในระดับจังหวัดสตูล สั่งเป็นของฝากเลยทีเดียว ยอดทำเมื่อวานกับวันนี้ 20 รูป
ส่วนแนวคิดต่อไปตอนนี้ คือ ต่อยอดไปเป็นสินค้าโอทอปแล้ว และมีการพัฒนาการทำอย่างอื่นมากกว่า เศียรพระคือ ว่าวควายขนาดเล็ก และ รูปต่างๆไปเรื่อยๆใครสนใจสั่งได้ที่ วิทยาลัยเทคนิคสตูล โทร 074- 711110

