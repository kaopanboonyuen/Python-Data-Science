นักวิเคราะห์มอง  หุ้นไทย  เคลื่อนไหวตามตลาดต่างประเทศหลังสถานการณ์ในเกาหลีเหนือกับสหรัฐฯ เริ่มผ่อนคลาย คาดดัชนีฟื้นตัวขึ้นในกรอบ 1,560–1,570 จุด
บริษัทหลักทรัพย์กสิกรไทย จำกัด (มหาชน)  ระบุในบทวิเคราะห์วันนี้ (15 ส.ค.) ว่า สถานการณ์โลกผ่อนคลายต่อ Geopolitical Risk คาดว่าตลาดจะหันกลับมาให้ความสนใจต่อข้อมูลเศรษฐกิจทั้งในและนอกประเทศ โดยน่าจะฟื้นตัวขึ้นในกรอบ 1,560 – 1,570 จุด สถานการณ์ความตึงเครียดคาบสมุทรเกาหลีผ่อนคลาย หลัง รมว.ต่างประเทศสหรัฐ และ รมว.กลาโหมสหรัฐยืนยันว่าสหรัฐจะใช้แนวทางทางการทูตในการแก้ไขปัญหาความขัดแย้งในคาบสมุทรเกาหลี
ส่วนในประเทศไทยติดตามการประชุมคณะกรรมการนโยบายการเงิน (กนง.) ในวันที่ 16 ส.ค.60 คาดว่าจะยังคงดอกเบี้ยนโยบายไว้ที่ 1.50% สำหรับกลยุทธ์การลงทุน โลกผ่อนคลาย SET หายมึน คาดว่าวันนี้ดัชนีน่าจะฟื้นตัวขึ้นในกรอบ 1,560 – 1,570 จุด
ทั้งนี้ตลาดยังคงมีความเสี่ยงจากการประกาศผลประกอบการโดยภาพรวมที่ไม่ค่อยดีเท่าไหร่นัก ยังคงให้ทยอยซื้อเมื่อดัชนีลงมาใกล้ 1,547 จุด ให้เน้นเก็บหุ้นที่ได้ประโยชน์จากบาทอ่อนค่า KCE, HANA และการฟื้นตัวของ TH 10Y Bond yield BLA, BBL นอกนั้นยังคงให้ถือ Defensive RATCH, BCPG หรือกลุ่มหุ้นปันผลสูง LH, PSH และหุ้น Earning Momentum เด่น MEGA, MTLS และกลุ่มที่มีประเด็นบวกเฉพาะตัวที่ Upside เปิดกว้าง CPALL และ STEC
