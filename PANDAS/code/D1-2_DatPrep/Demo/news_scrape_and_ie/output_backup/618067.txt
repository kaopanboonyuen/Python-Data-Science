บรรยากาศในช่วงเทศกาลตรุษจีน  ประชาชน แห่จับจ่ายซื้อของเพื่อนำไปเตรียมทำของไหว้บรรพบุรุษ

วันนี้ (13 ก.พ.61) ที่ ถนนเยาวราช มีประชาชน มาจับจ่ายซื้อของ เป็ดไก่อาหารคาวหวาน และผลไม้ เพื่อนำไปเตรียมทำของไหว้บรรพบุรุษ ในช่วงเทศกาลตรุษจีน ขณะที่
ผู้สื่อข่าวได้สอบถามบรรดาพ่อค้าแม่ค้าที่เตรียมสินค้าไว้ขายพบว่า สินค้าในตลาดเก่าเยาวราช อาหารสด เช่น เป็ด และไก่ มีการปรับราคาขึ้นเล็กน้อย 50 บาท ส่วนอาหารสำเร็จรูป มีการปรับราคาขึ้นบางร้านเท่านั้น และสำหรับผลไม้ ถ้าเป็นผลไม้มงคลจะขึ้นราคาไม่เกิน 20 บาท
ในขณะเดียวกันก็มีประชาชนบางส่วนเลือกชื้อเสื้อผ้าชุดกี่เพ้าและของประดับตกแต่งบ้าน เช่นโคมไฟสีแดง และแผ่นกระดาษสีแดงที่เขียนทับด้วยพู่กันจีน และนิยมนำมาติดบนประตู เพื่อ เป็นศิริมงคลต่อครอบครัวต้อนรับเทศตรุษจีน
ทั้งนี้ในส่วนของการจัดงาน ตรุษจีนเยาวราชปีนี้ จะจัดขึ้นในวันที่ 16 -17 ก.พ. 61 นี้ ตั้งแต่บริเวณซุ้มประตูเฉลิมพระเกียรติไปจนถึงสี่แยกราชวงศ์ โดยปีนี้จัดขึ้นเพื่อฉลองนักษัตรปีจอภายใต้แนวคิด “ร่ำรวย โชคดี ปีหมาทอง” ประชาชนที่สนใจสามารถมาเที่ยวชมกันได้ ตลอดทั้งวัน โดยจะมีเจ้าหน้าที่ตำรวจ คอยอำนวยความสะดวกอยู่ในงาน พร้อมทั้งฝากเตือนให้ประชาชน ระวังเรื่องไฟ จากการเผาสิ่งของเซ่นไหว้ เพื่อไม่ให้เกิดเหตุเพลิงไหม้ในพื้นที่ของตนเอง
สำหรับการจัดงานตรุษจีนเยาวราชปีนี้จะจัดขึ้นในวันที่ 16-17 กุมภาพันธ์นี้ ตั้งแต่บริเวณซุ้มประตูเฉลิมพระเกียรติไปจนถึงสี่แยกราชวงศ์ โดยปีนี้จัดขึ้นเพื่อฉลองนักษัตรปีจอภายใต้แนวคิด ‘ร่ำรวย โชคดี ปีหมาทอง’.


