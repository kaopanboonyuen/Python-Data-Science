สุดยอดปลาร้าทรงเครื่ อง ขายมานานกว่า 20 ปี กับ เจ๊หนา ปลาร้าทรงเครื่อง กลิ่นหอม รสชาติอร่อย รับประทานแล้วจะติดใจ
วันนี้ (28 ส.ค. 60) ที่ ตลาดสดเทศบาล 2 ซอยข้างธนาคารไทยพาณิชย์ ต.ตลาดหลวง อ.เมือง จ.อ่างทอง พบอาหารยอดฮิตเป็นที่รู้จักกันอย่างแพร่หลายและไม่เคยพลาดที่จะซื้อไปรับประทาน ที่ ร้านเจ้หนา ปลาร้าทรงเครื่อง ที่มีสูตรเด็ดเคล็ดลับเฉพาะ ส่งกลิ่นหอมน่าลิ้มลองและมีรสชาติอร่อยเป็นที่ถูกอกถูกใจของบรรดาลูกค้า มานานกว่า 20 ปี มีทั้งลูกค้าขาจรและขาประจำ
ทั้งนี้ นางกนกวรรณ ศิริมงคล หรือ เจ๊หนา (เดิมชื่อวาสนา) อายุ 52 ปี เจ้าของฉายา เจ้หนาปลาร้าทรงเครื่อง เผยว่า เมื่อก่อนมีอาชีพขายไข่เป็ด ไข่ไก่ จนขยายตลาดไม่ได้แล้ว จึงได้หันมาคิดค้นสูตรปลาร้าทรงเครื่อง ซึ่งเป็นสูตรเด็ดเคล็ดลับเฉพาะที่ได้ลองผิดลองถูกอยู่นานนับปี จนได้สูตรเด็ดปลาร้าทรงเครื่องที่มีกลิ่น หอม อร่อย  ได้อย่างลงตัว และได้ทำการขายมานานกว่า 20 ปี และยังมีน้ำพริกกะปิ ปลาทูทอด น้ำพริกปลาร้า ผักต้มต่างๆ ไว้เป็นเครื่องเคียง ชะอมชุบไข่ทอด มะเขือยาวชุบไข่ทอด สะเดา น้ำปลาหวาน และปลาดุกย่าง โดยจะขายปลาร้าทรงเครื่องถุงละ 30 บาท น้ำพริกกะปิ น้ำพริกปลาร้า ขาย ถุงละ 20 บาท ปลาทูตัวละ 20 บาท ผักต้มถุงละ 10 บาท

สูตรเด็ดเคล็ดลับ เจ้หนาปลาร้าทรงเครื่อง อยู่ที่ใช้ปลาร้าปลากระดี่อย่างดีที่มีกลิ่นหอม เนื้อปลาสวายแม่น้ำ และกะทิคั้นสดใหม่ๆ วันต่อวันไม่มีตกค้าง เมื่อต้มผสมกันอย่างลงตัวแล้วก็เติมพริกชี้ฟ้าและใบมะกรูดเพิ่มความแซ่บและความหอม พร้อมด้วยผักต้ม 3 อย่าง มี หน่อไม้ ถั่วฝักยาว มะเขือเปราะ เมื่อทุกอย่างมาผสมผสานกันอย่างลงตัวแล้วก็จะได้เป็นปลาร้าทรงเครื่องที่มีรสชาติที่จัดว่าเด็ดเลยทีเดียว
โดยเริ่มขายตั้งแต่เวลา 15.00 น. – 18.00 น. ของทุกวัน ที่ ตลาดสดเทศบาล 2 และที่เด็ดไม่แพ้กันทุกวัน จะมีนายตำรวจหนุ่มรูปหล่อ มาช่วยยืนขายและเป็นบอดี้การ์ดไปด้วยในตัว คือ ร.ต.ต.บุญสม  ศิริมงคล รองสารวัตรสืบสวน ตำรวจภูธรจังหวัดอ่างทอง สามีของเจ๊หนา ที่ใช้เวลาว่างจากการพักเวรและช่วงวันหยุดมาช่วยเจ้หนาขายปลาร้าทรงเครื่อง มาโดยตลอด หากสนใจสามารถติดต่อสอบถาม นางกนกวรรณ ศิริมงคล หรือ เจ๊หนา 0909836791
