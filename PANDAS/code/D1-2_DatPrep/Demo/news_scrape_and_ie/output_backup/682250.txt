ภายหลัง นายสมคิด จาตุศรีพิทักษ์ รองนายกรัฐมนตรี ประชุมร่วมกับรัฐมนตรีว่าการกระทรวงพลังงาน และผู้บริหาร บริษัท ปตท. โดยให้ ปตท.เข้ามาช่วยเหลือผู้ขับขี่จักรยานยนต์รับจ้าง ซึ่งได้รับผลกระทบจากราคาพลังงาน ผ่านโครงการผู้ถือบัตรสวัสดิการแห่งรัฐ โดยสามารถซื้อน้ำมันในราคาต่ำกว่าปกติได้นั้น
นายศิริ จิระพงษ์พันธ์ รัฐมนตรีว่าการกระทรวงพลังงาน เปิดเผยว่า ขณะนี้อยู่ระะหว่างการติดตามรายชื่อ เพื่อรับการชดเชยในราคาลิตรละ 3 บาท จากราคาขายปกติ ทั้งนี้ ผู้ขับขี่จักรยานยนต์รับจ้าง ใช้น้ำมันเฉลี่ยวันละประมาณ 5 ลิตร โดยได้รับเงินชดเชยเดือนละ 450 บาท ซึ่งจะนำเงินเข้าบัญชีธนาคาร ช่วงกลางเดือนหน้า

