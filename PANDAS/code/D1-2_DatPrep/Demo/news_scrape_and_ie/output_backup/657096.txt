ผู้บริหารโตโยต้า เข้าพบผู้บริหาร MONO ขอบคุณใช้ ไฮลักซ์ รีโว่ ในการดำเนินธุรกิจ ก่อนเข้าเยี่ยมชม MONO STUDIO และ STADIUM 29
เมื่อวันก่อน  มร.มิจิโนบุ ซึงาตะ เจ้าหน้าที่บริหาร บริษัท โตโยต้า มอเตอร์ คอร์ปอเรชั่น และกรรมการผู้จัดการใหญ่ บริษัท โตโยต้า มอเตอร์ ประเทศไทย จำกัด พร้อมคณะผู้บริหารระดับสูง เข้าพบ นายพิชญ์ โพธารามิก ประธานเจ้าหน้าที่บริหาร บริษัท จัสมิน อินเตอร์เนชั่นแนล จำกัด (มหาชน) และ ประธานกรรมการ บริษัท โมโน เทคโนโลยี จำกัด (มหาชน)

เพื่อแสดงความขอบคุณที่ทางกลุ่มบริษัทจัสมินฯ โดย บริษัท ทริปเปิลที บรอดแบนด์ จำกัด (มหาชน) มอบความไว้วางใจเลือกรถกระบะ “โตโยต้า ไฮลักซ์ รีโว่” ในการดำเนินธุรกิจ  พร้อมกันนี้ได้เยี่ยมชม MONO STUDIO และ STADIUM 29 ของสถานีโทรทัศน์ช่อง MONO29 ในเครือโมโน กรุ๊ปด้วย







