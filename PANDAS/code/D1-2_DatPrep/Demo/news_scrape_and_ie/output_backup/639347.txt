บล.ฟินันเซีย ไซรัส ระบุบทวิเคราะห์ วันนี้ (7 พ.ค.) ว่า SET แกว่งตัว Sideways ในช่วงครึ่งเช้าได้ตามคาด ก่อนที่ช่วงบ่ายจะเริ่มมีแรงขายออกมาในหุ้นกลุ่มพลังงานและปิโตรเคมีซึ่งเป็นตัวนำตลาดในระยะหลัง นักลงทุนต่างชาติยังคงขายสุทธิในตลาดหุ้นติดต่อกันเป็นวันที่ 10 และเร่งขึ้นเป็น 4.1 พันลบ. (และ Short ใน Index Futures ถึง 5.2 พันสัญญา)

ขณะที่สถาบันในประเทศพลิกมาขายเช่นกัน 1.4 พันลบ. แนวโน้มตลาดวันนี้ คาดว่า SET Index จะรีบาวด์ขึ้นได้ นำโดยหุ้นในกลุ่มพลังงานหลังราคาน้ำมันดิบยังปรับตัวขึ้นต่อเนื่อง และแตะจุดสูงสุดในรอบ 3 ปีครึ่งจากสภาวะอุปทานตึงตัว และโดยเฉพาะอย่างยิ่งหากสหรัฐฯ คว่ำบาตราอิหร่านรอบใหม่ภายในวันที่ 12 พ.ค. นี้ ขณะที่ตัวเลขเศรษฐกิจ
ภาคแรงงานของสหรัฐฯแม้จะออกมาต่ำกว่าคาดเล็กน้อยในส่วนจำนวนว่าจ้างและค่าจ้าง แต่ทำให้เป็นเด็นเงินเฟ้อและการขึ้นดอกเบี้ยของ FED ผ่อนคลายลงบ้าง อย่างไรก็ตามเรามองกรอบการบวกในระยะนี้ยังจำกัดบริเวณ 1,800 จุด กลยุทธ์เก็งกำไรหุ้นที่คาดมีกำไร 1Q18 แข็งแกร่ง เก็งกำไรหุ้นในกลุ่มพลังงานหุ้นเด่นเดือน พ.ค. : BEM, CHG, EA, SC, THANI
