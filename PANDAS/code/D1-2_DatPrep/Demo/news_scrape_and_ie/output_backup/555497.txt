นักวิเคราะห์ ลุ้น!! SET ยืน 1,600 จุด หลังต่างชาติซื้อ  ‘หุ้นไทย’  ต่อเนื่อง เชียร์ นักลงทุนเก็งกำไรตามแนวโน้ม
นายเจริญ เอี่ยมพัฒนธรรม ผู้อำนวยการฝ่ายวิเคราะห์หลักทรัพย์ บริษัทหลักทรัพย์ เคที ซีมิโก้ จำกัด  เปิดเผยว่า ขณะนี้ มีมุมมองเชิงบวกต่อการลงทุนในตลาดหุ้นไทยสัปดาห์หน้า ระหว่างวันที่ 27 – 31 มี.ค. 2560 หลังจากที่นักลงทุนต่างชาติได้มีการซื้อหุ้นไทยอย่างต่อเนื่อง โดยมองดัชนีมีโอกาสที่จะขึ้นไปทดสอบบริเวณ 1,600 จุด

สำหรับปัจจัยที่ต้องจับตาในสัปดาห์หน้า คือ การทำ Window dressing รวมถึงการประชุมคณะกรรมการนโยบายการเงิน (กนง.) ในวันที่ 29 มี.ค. นี้ ซึ่งคาดว่าที่ประชุมจะมีมติคงอัตราดอกเบี้ยไว้ที่ระดับเดิม สำหรับกลยุทธ์การลงทุนนั้น แนะนำให้นักลงทุนเก็งกำไรตามแนวโน้มที่ต่างชาติซื้อหุ้นไทย จากเดิมที่แนะนำให้ขึ้นขายลงซื้อ
