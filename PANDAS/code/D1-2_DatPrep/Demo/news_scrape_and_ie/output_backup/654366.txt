บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (2 ก.ค.) ว่า แนวโน้มตลาด  หุ้นไทย  วันนี้คาดว่า SET Index ยังมีแนวโน้มแกว่งตัว Sideways to Sideways Down เนื่องจากยังขาดปัจจัยบวกใหม่ ราคาน้ำมันดิบปรับลงหลังซาอุดิอาระเบียพร้อมที่จะเพิ่มกำลังการผลิตเป็น 2 ล้านบาร์เรลหากจำเป็น

ขณะที่แคนาดาที่เริ่มเก็บภาษีสินค้านำเข้าจากสหรัฐฯ 1.26 หมื่นล้านเหรียญ ส่วนปัจจัยสำคัญสัปดาห์นี้ที่ต้องติดตามคือท่าทีของสหรัฐฯ และจีนว่าจะสามารถเจรจาและผ่อนปรนการเก็บภาษีวงเงิน 3.4 หมื่นล้านเหรียญได้ก่อนวันที่ 6 ก.ค. หรือไม่ เราจึงยังเน้นพักเงินในหุ้น Domestic และ Defensive ที่จ่ายปันผลสูงน่าจะเคลื่อนไหวได้แข็งกว่าตลาด
สำหรับกลยุทธ์การลงทุน ยังพักเงินในหุ้น Domestic และ Defensive ที่จ่ายปันผลสูง โดยหุ้นเด่นเดือนก.ค. BANPU, CPF, EPG, PTTEP, TISCO
