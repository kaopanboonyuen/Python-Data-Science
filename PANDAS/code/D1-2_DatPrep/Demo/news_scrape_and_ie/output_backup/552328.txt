คาด  ‘หุ้นไทย’  มีโอกาสลดลง หลังเฟดส่งสัญญาณขึ้นดอกเบี้ย โดยเช้านี้เปิดตลาดลดลง 1.82 จุด แตะ 1,564.38 จุด
บรรยากาศการลงทุนในตลาดหุ้นไทยเช้าวันนี้ (6 มี.ค.) เปิดทำการเมื่อเวลา 10.00 น. ดัชนีปรับตัวลดลง 1.82 จุด แตะที่ระดับ 1,564.38 จุด ด้วยมูลค่าการซื้อขาย 1,057.42 ล้านบาท ขณะที่  บล.กรุงศรี  คาดการณ์แนวโน้มตลาดหุ้นวันนี้ ว่า SET Index มีโอกาสลดลง

โดยปัจจัยลบหลักยังเป็นการไหลออกของ Fund Flow ต่างชาติ ซึ่งเป็นการไหลออกเพื่อปรับพอร์ต ก่อนที่เฟดจะขึ้นอัตราดอกเบี้ยจริง ทั้งนี้ ตลาดมั่นใจมากขึ้นว่าเฟดจะขึ้นอัตราดอกเบี้ยในเดือน มี.ค. หลังจาก นางเยลเลน ประธานเฟด ส่งสัญญาณขึ้นอัตราดอกเบี้ยในการประชุมที่จะมีขึ้นในวันที่ 14 – 15 มี.ค.
ขณะที่ผลสำรวจล่าสุดของ Bloomberg Consensus คาดโอกาสเฟดขึ้นดอกเบี้ยเดือน มี.ค. เพิ่มขึ้นสู่ระดับ 94% เทียบกับวันก่อนหน้าที่ 90% หุ้นในกลุ่ม Big Cap ยังถูกกดดันจาก Fund Flow ที่ไหลออก ส่วนอัตราแลกเปลี่ยนเงินบาทต่อดอลลาร์สหรัฐฯ ของธนาคารกสิกรไทย ล่าสุด เมื่อเวลา 08.12 น. มีดังนี้ ดอลลาร์สหรัฐฯ รับซื้อที่ 34.77 บาท ขายออก 35.28 บาท
