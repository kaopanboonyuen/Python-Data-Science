“ดีแทค” ผุดแอปพลิเคชัน  dtac Family Care  ผู้ช่วยยุคดิจิทัล หวังช่วยพ่อแม่คัดกรองเนื้อหา ควบคุมการเล่นอินเทอร์เน็ตของลูก เผยสถิติเด็กเข้าถึงอินเทอร์เน็ตเพิ่มขึ้นกว่าเท่าตัวในรอบ 5 ปี ชี้กว่าครึ่งเล่นอินเทอร์เน็ตทุกวัน

วันนี้ (14 มี.ค. 60) บริษัท โทเทิ่ล แอ็คเซส คอมมูนิเคชั่น จำกัด (มหาชน) หรือ ดีแทค ได้เปิดตัว แอปพลิเคชัน  dtac Family Care  โดยจากอัตราการขยายตัวของผู้ใช้งานอินเทอร์เน็ตย่างก้าวกระโดด ทำให้ ดีแทค ในฐานะผู้บริการดิจิทัล ตระหนักถึงผลกระทบต่อเด็ก จากการใช้งานที่ไม่ถูกต้องและปลอดภัย จึงได้พัฒนาแอปพลิเคชันร่วมกับ Smith Micro Software Inc (SMCI) ผู้ผลิตซอฟท์แวร์สัญชาติอเมริกา เพื่อดูแลคนในครอบครัวและเสมือนได้อยู่ใกล้ทุกเวลา

โดย แอปพลิเคชัน dtac Family Care แบ่งออกเป็น 6 ฟังก์ชันการใช้งาน ที่ช่วยให้ครอบครัวดูแลใกล้ชิดกันมากขึ้น ด้วยฟังก์ชันการใช้งานดังนี้
1. ดูแลการใช้งานโทรศัพท์ ด้วยการควบคุมการโทรออกและรับสาย โดยสามารถระบุเวลาในการใช้งานหรือกำหนดเบอร์ที่สามารถติดต่อได้
2. ดูแลการใช้งานโทรศัพท์ ด้วยการควบคุมการใช้แอปพลิเคชัน โดยสามารถระบุเวลาในการใช้งานหรือกำหนดเบอร์ที่สามารถติดต่อได้
3. ติดตามความปลอดภัยด้วยระบบระบุตำแหน่งที่อยู่แบบ Real-time
4. สร้างขอบเขตพื้นที่ปลอดภัย โดยหากสมาชิกในครอบครัวออกหรือเข้าพื้นที่ปลอดภัย ระบบจะส่งข้อความแจ้งทุกคนในครอบครัว
5. ส่งสัญญาณฉุกเฉินให้สมาชิกทุกคน เมื่อเกิดเหตุฉุกเฉิน
6. ติดตามโทรศัพท์ที่สูญหาย หรือ ป้องกันข้อมูลจากระยะไกล

ทั้งนี้ จากการสำรวจการใช้เทคโนโลยีสารสนเทศและการสื่อสารในครัวเรือน พ.ศ.2559 โดยสำนักงานสถิติแห่งชาติพบว่า  เด็กอายุระหว่าง 6-14 ปี มีแนวโน้มการใช้อินเทอร์เน็ตเพิ่มสูงขึ้น จาก 35.9% ในปี พ.ศ.2553 เป็น 61.4% ในปี พ.ศ.2559 โดยในกลุ่มเด็กที่ใช้อินเทอร์เน็ต 51.6% มีการใช้อย่างน้อยสัปดาห์ละ 1 ครั้ง และ 47.4% ใช้ทุกวัน ขณะที่ระยะเวลาที่ใช้อินเทอร์เน็ต เด็กส่วนใหญ่ใช้เวลา 1-2 ชั่วโมง
สะท้อนถึงพฤติกรรมเด็กที่เกิดมาในยุคดิจิทัล (digital native) กับการใช้อินเทอร์เน็ต ซึ่งมีทั้งข้อดีและข้อเสีย โดยเฉพาะปัญหาการทะเลาะเบาะแว้งในครอบครัว ติดเกมจนไม่ยอมรับประทานอาหาร หมกมุ่นอยู่กับอินเทอร์เน็ตตลอดเวลา จนอาจนำไปสู่ปัญหาเด็กติดเกม พฤกติกรรมเสพติดความรุนแรงที่อาจเกิดขึ้นในอนาคต
สำหรับ กลุ่มเป้าหมายของผู้ใช้แอปพลิเคชัน dtac Family Care คือ พ่อแม่ ที่มีอายุระหว่าง 30-50 ปี มีลูกอายุระหว่าง 6-15 ปี เนื่องจากเป็นวัยที่เริ่มมีการถือครองโทรศัพท์ของตัวเองและเป็นช่วงที่พ่อแม่ยังสามารถควบคุมการใช้งานโทรศัพท์มือถือได้ เป็นจังหวะที่ดีในการสร้างวินัยในการใช้สมาร์ทโฟน ขณะที่เด็กอายุ 15 ปี ย่างเข้าสู่วัยรุ่น จะเริ่มมีความเป็นตัวของตัวเองและต้องการพื้นที่ส่วนตัว ซึ่งจะยากต่อการสร้างวินัย ดังนั้นช่วงอายุ 13-15 ปี จึงเป็นช่วงที่เหมาะสมต่อการสร้างวินัยในการใช้อินเทอร์เน็ต

การดาวน์โหลดและผู้มีสิทธิใช้งาน
1. ผู้มีสิทธิใช้งาน ได้แก่ ลูกค้าดีแทคไตรเน็ต ทั้งระบบรายเดือนและเติมเงิน
2. ลูกค้าทุกคนทดลองใช้บริการฟรี 1 เดือน
3. เมื่อสมัครบริการรายเดือน 59 บาท/เดือน
4. ลูกค้า Share Package ใช้บริการฟรีตลอดอายุแพ็กเกจ
5. ลูกค้า Blue Member ใช้บริการฟรี 12 เดือน
