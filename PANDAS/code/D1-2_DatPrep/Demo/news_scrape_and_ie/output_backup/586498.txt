กรมการค้าภายในสั่งเข้มดูแล ราคาก๊าซหุงต้มห้ามขายเกินราคาแนะนำ ชี้ถัง 15 โลขึ้นแค่ 10 บาท ห้ามอ้างขึ้นราคาอาหารจานเดียว เหตุทุนเพิ่มแค่จานละ 3 สตางค์
รายงานข่าวแจ้งว่า วานนี้ (6 ก.ย. 60)  นางนันทวัลย์ ศกุนตนาค อธิบดีกรมการค้าภายใน ได้ออกมาชี้แจงถึงกรณีที่ กบง. ได้มีมติปรับเพิ่มราคาขายปลีก LPG อีก 0.67 บาทต่อกิโลกรัม เป็น 21.15 บาทต่อกิโลกรัม หรือ 10 บาท ต่อถังขนาด 15 กิโลกรัมนั้นว่า ( อ่านข่าว : มีผลวันนี้! มติ กบง. ปรับราคาก๊าซหุงต้มอีก 10 บาท ) การปรับขึ้นครึ้งนี้แม้จะกระทบในเรื่องค่าใช้จ่ายที่เพิ่มขึ้น แต่ก็คงไม่มากนัก ขณะเดียวกันจากการวิเคราะห์ของเจ้าหน้าที่กรมการค้าภายในพบว่า การปรับขึ้นค่าก๊าซ ส่งผลต่อต้นทุนอาหารปรุงสำเร็จเพิ่มขึ้นจาน/ชามละ 3 สตางค์เท่านั้น
ดังนั้นผู้ประกอบการอาหารปรุงสำเร็จ จึงไม่มีเหตุผลที่จะปรับราคาอาหารปรุงสำเร็จเพิ่มสูงขึ้น รวมไปถึงได้แจ้งไปยัร้านค้าปลีกจำหน่ายก๊าซหุงต้ม อย่าคิดขึ้นราคาสูงกว่าราคาแนะนำเด็ดขาด เพราะอย่างนั้นถือว่ากระทำผิดกฎหมาย มาตรา 29 มีโทษจำคุกไม่เกิน 7 ปี หรือปรับไม่เกิน 140,000 บาท หรือทั้งจำทั้งปรับมีโทษ
