บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (30 พ.ย.) ว่า แนวโน้มตลาดหุ้นไทยมีมุมมองเป็นกลาง คาดดัชนีแกว่งตัว 1,630 – 1,645 จุด เนื่องจากภาวะตลาดมีปัจจัยบวก/ลบคละเคล้า โดยแม้ว่าจะได้แรงหนุนจากราคาน้ำมันดิบที่ฟื้นตัวขึ้น หลังรัสเซียส่งสัญญาณร่วมมือกับกลุ่มโอเปกเพื่อรักษาเสถียรภาพราคาน้ำมัน

อย่างไรก็ตามรายงานการประชุมเฟดวานนี้ได้ส่งสัญญาณปรับขึ้นอัตราดอกเบี้ยในเร็วๆ นี้ (คาดปรับขึ้นดอกเบี้ยอีก 0.25% เป็น 2.5% ในการประชุม 18 – 19 ธ.ค.) ซึ่งเป็นลบต่อทิศทางการลงทุนในตลาดหุ้น และยิ่งเป็นแรงกดดันให้ Fund Flow ต่างชาติจะยังคงไหลออกต่อเนื่อง
นอกจากนี้คาดว่านักลงทุนจะชะลอการซื้อขายเพื่อรอผลการประชุมนอกรอบ G20 เพื่อคลี่คลายข้อพิพาททางการค้าระหว่างสหรัฐและจีนในช่วงสุดสัปดาห์นี้ซึ่งส่งผลให้ภาวะตลาดมีโอกาสแกว่งตัวด้วยปริมาณซื้อ/ขายเบาบาง
กลยุทธ์การลงทุนหุ้นไทยวันนี้ : Selective Buy
-กลุ่มสายการบิน (AAV, THAI, BA) ได้อานิสงส์ต้นทุนราคาน้ำมันดิบที่ปรับตัวลงและครม.ออกมาตรการกระตุ้นการท่องเที่ยวและผ่อนปรนวีซ่าเข้าประเทศ
-กลุ่มไฟแนนท์ (MTC, SAWAD) คาดงบ 4Q18 เติบโตต่อเนื่องจากการขยายสินเชื่อและสาขาเพิ่มขึ้น
-กลุ่มรับเหมา (STEC, SEAFCO) นิคมฯ (AMATA) กลุ่มค้าปลีก (HMPRO, ROBINS, CPALL) รับผลบวกการเลือกตั้งที่ชัดเจน
-หุ้นเข้าคำนวณ MSCI Global Standard (GULF, MTC) Small Cap (CBG, MBK, PRINC) มีผล 30 พ.ย.
