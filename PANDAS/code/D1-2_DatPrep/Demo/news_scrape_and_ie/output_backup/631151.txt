นายสุเทพ พันธุ์เพ็ง รองกรรมการผู้อำนวยการใหญ่ บริษัทรถไฟฟ้า ร.ฟ.ท. จำกัด เปิดเผยว่า สำหรับปัญหาที่ทำให้แอร์พอร์ต เรล ลิงค์ ออกให้บริการได้เพียง 5 ขบวน จาก 9 ขบวน จนเกิดความแออัด ซึ่งอีก 4 ขบวนขณะนี้อยู่ระหว่างการซ่อมบำรุงโดยอะไหล่ได้เริ่มทยอยส่งมาแล้วคาดว่าจะนำออกมาให้บริการได้ในช่วงกลางเดือน เม.ย. ทั้งนี้ความถี่ของรถในช่วงพีคจะลดลงเหลือ 10 นาทีต่อขบวนเท่าเดิม

ขณะที่ บริษัทฯ อยู่ระหว่างพิจารณาเช่าขบวนรถแอร์พอร์ต เรล ลิงค์เพิ่มเติม จากบริษัท ซีเมนส์ (Siemens) เบื้องต้นได้ประเมินว่าจำเป็นต้องเช่ารถเพิ่มจำนวน 5 ขบวน ซึ่งจะทำให้สามารถรองรับผู้โดยสารได้ 120,000 ต่อวัน และสามารถรองรับได้ผู้โดยสารได้ 2-3 ปี แต่ทางบริษัทซีเมนส์มีเงื่อนไขหลายข้อ ดังนั้นต้องพิจารณาเงื่อนไขที่มีประโยชน์กับบริษัทฯมากที่สุด
