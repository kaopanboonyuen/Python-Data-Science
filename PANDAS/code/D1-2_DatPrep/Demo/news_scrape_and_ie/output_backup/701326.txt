ธนาคารกรุงไทย แจ้งว่า ธนาคารกำหนดปิดระบบอิเล็กทรอนิกส์ชั่วคราว ในวันเสาร์ที่ 19 มกราคม 2562 ระหว่างเวลา 00.01-03.30 น. เพื่อเพิ่มประสิทธิภาพการให้บริการ ส่งผลให้ลูกค้าไม่สามารถใช้บริการ ฝาก ถอน โอน-รับโอนเงิน ชำระเงิน เติมเงิน และบริการอื่นๆ ในทุกระบบและช่องทางบริการ
ได้แก่ กรุงไทย ATM/ADM กรุงไทย NEXT แอปพลิเคชั่นเป๋าตัง/เป๋าตุง กรุงไทย Promptpay กรุงไทย SMS Alert กรุงไทย Exchange Booth กรุงไทย Corporate Online กรุงไทย CO-OP บัตร Krungthai Travel Card และบัตรเดบิตทุกประเภท เครื่องรูดบัตรอัตโนมัติ (กรุงไทย EDC) บัตรสวัสดิการแห่งรัฐ ถุงเงินประชารัฐ
รวมทั้งเว็บไซต์ www.contactcenter.ktb.co.th และกรุงไทย Internet Banking ธนาคารขออภัยในความไม่สะดวก สอบถามข้อมูลเพิ่มเติมได้ที่ Krungthai Call Center หมายเลข 02 111 1111

