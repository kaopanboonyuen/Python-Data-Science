เรามาดูกันเลยดีกว่าว่า รายละเอียดเงื่อนไขของมาตรการฯ นี้เป็นอย่างไรบ้าง
ลงทะเบียนแจ้งความประสงค์เข้าร่วม ตั้งแต่วันที่ 7-31 มกราคม 2562 ชำระเงินเพื่อซื้อสินค้าและบริการในระหว่างวันที่ 1-15 กุมภาพันธ์ 2562 และจะไดรับเงินคือภายในเดือนพฤศจิกายน 2562


ผู้เข้าร่วมมาตรการฯ จะได้เงินชดเชย 5% ของราคาสินค้าและบริการที่มีภาษีมูลค่าเพิ่ม เช่น ชำระเงินซื้อสินค้ามูลค่า 5,350 บาท (สินค้ามูลค่า 5,000 บาท ภาษีมูลค่าเพิ่ม 350 บาท) จะได้รับเงินชดเชยเท่ากับ 250 บาท โดยยอดเงินชดเชยสูงสุดไม่เกิน 1,000 บาท หรือเท่ากับการซื้อสินค้าและบริการประมาณ 21,400 บาท
ทั้งนี้ สินค้าและบริการดังกล่าวต้องเป็นสินค้าและบริการที่มีภาษีมูลค่าเพิ่ม และต้องไม่เป็นสินค้าและบริการที่มีภาษีสรรพสามิต ได้แก่ 1. สุรา 2. ยาสูบ 3. น้ำมันและผลิตภัณฑ์น้ำมัน 4. รถยนต์ และ 5. รถจักรยานยนต์
โดย 1 คน มี 1 สิทธิ์ ต่อ 1 เลขที่บัญชีที่ลงทะเบียนไว้ และผู้เข้าร่วมมาตรการฯ จะได้รับ Email แจ้งยอดจำนวนเงินที่จะได้การชดเชย ในวันที่ 15 มีนาคม 2562 ตาม Email Address ที่ได้ลงทะเบียนไว้
ที่มา: www.epayment.go.th
