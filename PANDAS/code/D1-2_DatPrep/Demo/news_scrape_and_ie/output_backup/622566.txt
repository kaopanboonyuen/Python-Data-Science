การรถไฟฯ เร่งจีนส่งแบบโครงการรถไฟไทย-จีน 1.79 แสนล้าน คาด เปิดประมูลภายในปีนี้ ด้าน กรมทางหลวงลงพื้นที่ 22-23 มี.ค.
นายอานนท์ เหลืองบริบูรณ์ ผู้ตรวจราชการกระทรวงคมนาคม ในฐานะรักษาการผู้ว่าการรถไฟแห่งประเทศไทย เปิดเผยถึงความคืบหน้าโครงการรถไฟไทย-จีน ระยะที่ 1 ช่วงกรุงเทพ-นครราชสีมา วงเงิน 1.79 แสนล้านบาทว่า ขณะนี้กรมทางหลวงอยู่ระหว่างการก่อสร้างตอนที่ 1 ช่วงสถานีกลางดง – ปางอโศก ระยะทาง 3.5 กม. วงเงิน 425 ล้านบาท
ซึ่งในวันที่ 22-23 มีนาคมนี้ กรมทางหลวงจะลงพื้นที่เพื่อติดตามการดำเนินงาน ขณะที่ช่วง 2 ปากช่อง – ขนานจิตร ระยะทาง 11 กม. ช่วงที่ 3 แก่งคอย-นครราชสีมา ระยะทาง 119.5 กม.และ ช่วงที่ 4 บางซื่อ-แก่งคอย ระยะทาง 119 กม.คาดว่าทางจีนจะส่งแบบการก่อสร้างในช่วงกลางปีจะดำเนินการร่างเอกสารประกวดราคาและคิดราคากลาง
อย่างไรก็ตาม คาดว่า จะแล้วเสร็จภายในปีนี้และสามารถประกวดราคาได้ภายในปีนี้ เพื่อออกประกาศเชิญชวนเอกชนร่วมลงทุน
