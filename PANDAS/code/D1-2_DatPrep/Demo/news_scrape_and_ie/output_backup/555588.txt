‘แจ๊คหม่า’  ประกาศตั้งศูนย์กระจายสินค้าในมาเลย์แทนไทย ด้าน  ‘พิชัย’  ชี้ อาจทำให้ประเทศล้าหลัง เสื่อมถอยลงตามที่ธนาคารโลกเตือน
นายพิชัย นริพทะพันธุ์ อดีต รมว.พลังงาน  กล่าวว่า ตามที่  อาลีบาบา  ประกาศว่าจะไปตั้งศูนย์กระจายสินค้าในประเทศมาเลเซียแทนที่จะตั้งในประเทศไทย ว่า เหตุผลหนึ่งที่  นายแจ๊ค   หม่า  เลือกประเทศมาเลเซียเพราะความเป็นมิตรทางธุรกิจ ซึ่งหากพิจารณาประเทศไทยที่มีปัญหาทางการเมืองมายาวนานและระบอบการปกครองที่ไม่เป็นที่ยอมรับของประชาคมโลก

อีกทั้งไทยยังไม่ยอมรับเทคโนโลยีสมัยใหม่ที่เป็นอุปสรรคกับธุรกิจออนไลน์ในอนาคต รวมถึงล่าสุดยังจะมีอภินิหารของกฏหมายเรียกเก็บภาษีจากกำไรของหุ้นที่รัฐยึดกำไรไปหมดแล้วอีก ซึ่งการที่ไทยเสียโอกาสครั้งนี้นับเป็นความเสื่อมถอยของประเทศอย่างมาก และหวังว่ารัฐบาลจะได้กลับมาพิจารณาสาเหตุและหาทางแก้ไขปรับปรุง เพื่อให้ประเทศไทยสามารถพัฒนาเป็นประเทศที่น่าสนใจในการลงทุนของธุรกิจที่เป็นอนาคตของโลกได้ มิเช่นนั้นประเทศก็จะล้าหลังและเสื่อมถอยลงไปเรื่อยๆ ตามที่ธนาคารโลกออกมาเตือน

