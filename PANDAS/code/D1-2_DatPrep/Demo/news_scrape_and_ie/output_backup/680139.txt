บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (19 ต.ค.) ว่า แนวโน้มตลาดหุ้นไทยเราคาด SET Index จะแกว่งตัวลงทดสอบแนวรับสำคัญบริเวณ 1,665-1,670 จุดอีกครั้ง จากบรรยากาศการลงทุนที่เป็นลบ 
ในตลาดหุ้นทั่วโลกที่ร่วงแรงเมื่อคืน

โดยถูกกดดันจากความขัดแย้งระหว่างสหรัฐฯ-ซาอุฯ ขณะที่ฝั่งยุโรปยังคงไม่มีความคืบหน้าประเด็น Brexit รวมถึงงบประมาณอิตาลีที่มีโอกาสถูก EU ปฏิเสธค่อนข้างสูง ส่งผลให้กระแสเงินทุนไหลเข้าสินทรัพย์ปลอดภัยทั้งทองคำรวมถึงดอลลาร์สหรัฐฯที่แข็งค่าต่อเนื่อง เราคาดว่าหุ้นกลุ่ม Domestic น่าจะเคลื่อนไหวได้แข็งแรงกว่า Global Play
สำหรับกลยุทธ์ ยังเน้นลงทุนในหุ้น Domestic และ Defensive ในขณะที่หุ้นเด่นเดือน ต.ค. ได้แก่ BDMS, CPALL, CPN, MINT, PTTGC
