ผอ.สำนักงานสลากฯ ยัน สลากฯ ” สมเสร็จ ” งวด 16 ก.ค. ตรวจผลรางวัลได้ตามปกติ
หลังจากวานนี้ (13 ก.ค.) พลตรีฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล เปิดเผยว่า ภาพที่จัดพิมพ์ลงบนสลากกินแบ่งรัฐบาล เป็นภาพที่ได้รับความอนุเคราะห์จากกรมอุทยานแห่งชาติ สัตว์ป่า และพันธุ์พืช โดยมีองค์ประกอบที่สำคัญคือชื่อภาพ ซึ่งมาจากความคิดและจินตนาการของผู้ถ่ายภาพกับชื่อสัตว์ ตัวอย่างเช่น ชื่อภาพ สายน้ำแห่งชีวิต ชื่อสัตว์ เสือโคร่ง หรือ ชื่อภาพ สัตว์ผสม ชื่อสัตว์ สมเสร็จ เป็นต้น

โดยตามที่ปรากฎเป็นข่าว รูปภาพบนตัวสลาก งวดวันที่ 16 กรกฎาคม 2560 ที่เป็นรูป “สมเสร็จ” และมีข้อความภาษาไทย เขียนว่า “สัตว์ผสม” ข้อความภาษาอังกฤษเขียนว่า “Hybrid Animal” เป็นข้อความที่ไม่ถูกต้อง เนื่องจาก สมเสร็จเป็นสัตว์พันธุ์แท้’ (pure breed) มิใช่สัตว์ผสมแต่อย่างใด ทั้งนี้ สลากกินแบ่งรัฐบาลงวดวันที่ 16 กรกฎาคม 2560 สามารถตรวจผลการออกรางวัลได้ตามปกติ

