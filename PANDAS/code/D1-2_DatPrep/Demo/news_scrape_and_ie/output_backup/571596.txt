ผู้เชี่ยวชาญด้านพลังงาน คาด สัปดาห์หน้าราคา  น้ำมัน  ในประเทศลด 30-40 สต. มองครึ่งปีหลังขาขึ้นแตะ 55 เหรียญสหรัฐต่อบาร์เรล
นายมนูญ ศิริวรรณ ผู้เชี่ยวชาญด้านพลังงาน  เปิดเผยว่า สถานการณ์ราคาน้ำมันดิบในตลาดโลกสัปดาห์หน้า ยังอยู่ในทิศทางขาลง และทรงตัวในระดับต่ำที่กรอบ 47 – 48 เหรียญสหรัฐต่อบาร์เรล เนื่องจากราคาน้ำมันดิบยังถูกกดดันจากปริมาณน้ำมันดิบที่ล้นตลาด โดยเฉพาะการผลิตน้ำมันดิบที่เพิ่มขึ้นของไนจีเรีย และ ลิเบีย ขณะที่ราคาน้ำมันในประเทศมีโอกาสปรับลดลงประมาณ 30 – 40 สตางค์ต่อลิตร ตามทิศทางราคาน้ำมันตลาดโลก
นอกจากนี้  นายมนูญ  กล่าวว่า ภาพรวมราคาน้ำมันดิบในช่วงครึ่งปีหลังนี้ อาจปรับตัวสูงขึ้นในกรอบ 55 เหรียญสหรัฐต่อบาร์เรล เนื่องจากการลดกำลังการผลิตของกลุ่มประเทศผู้ส่งออกน้ำมัน (โอเปก) จะหนุนให้ราคาน้ำมันปรับตัวสูงขึ้นได้ในช่วงครึ่งปีหลัง
