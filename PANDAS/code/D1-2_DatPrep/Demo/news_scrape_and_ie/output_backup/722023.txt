บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (10 เม.ย.) ว่า แนวโน้มตลาดหุ้นไทยคาดว่า SET Index จะแกว่งตัว Sideways Down จากบรรยากาศการลงทุนที่ไม่สดใสหลัง IMF ปรับลดคาดการณ์ GDP โลกในปี 2019 ลงจาก 3.5% เหลือ 3.3% จากความเสี่ยงเรื่องสงครามการค้า
นโยบายการเงินที่ตึงตัวของ FED รวมถึง Brexit เราคาดว่ามีโอกาสที่จะเห็นแรงขายในกลุ่ม Global Play ระยะสั้นหลังจากที่ปรับตัวขึ้นแรงวานนี้ และมองว่าหุ้นที่มีปัจจัยบวกเฉพาะตัว และมีแนวโน้มกำไร 1Q19 โดดเด่นจะเคลื่อนไหวได้ดีกว่าตลาด

สำหรับกลยุทธ์การลงทุนหุ้นไทย เก็งกำไรหุ้นที่มีปัจจัยบวกเฉพาะตัว ส่วนที่สะสมไปแล้วยังเน้นถือต่อเนื่อง หุ้นเด่นเดือน เม.ย. ได้แก่ BDMS, EA, GLOBAL, KTC, STEC
(-) IMF ลดคาดการณ์ GDP โลกเหลือ 3.3% ปีนี้ (จาก 3.5%) ลด GDP สหรัฐปีนี้เหลือ 2.3% (จาก 2.5%) ยูโรโซนเหลือ 1.3% (จาก 1.6%) แต่เพิ่ม GDP จีนเป็น 6.3% (จาก 6.2%) และคง GDP ของ ASEAN-5 (มาเลเซีย อินโดฯ ฟิลิปปินส์ สิงคโปร์ ไทย) ที่ 5.1% เท่าเดิม ค่าเงินดอลลาร์อ่อนค่า น้ำมันปรับลดเพราะกังวลว่ามีผลต่อ demand (ติดตามรายงาน EIA คืนนี้) ส่วนทองคำปรับขึ้นในฐานะ safe haven
(+) MAJOR เราปรับประมาณการกำไรปกติปีนี้ขึ้น 11% เป็น 1,333 ลบ. +20.7% Y-Y (เดิมคาด +9% Y-Y) จากหนังเข้าฉายที่แข็งแกร่งตั้งแต่ต้นปี (ปกติ 1Q ไม่ใช่ฤดูกาล) ซึ่ง 1Q19 มีหนังทำรายได้เกิน 100 ลบ.ถึง 5 เรื่อง ส่วน 2Q19 
เป็นหน้าหนังและเป็น peak season ของก าไร และมีแผนขยายโรงหนังราว 70 โรง ปรับราคาเป้าหมายขึ้นเป็น 31 บาท (DCF) และคาด Dividend yield 5% ต่อปี แนะนำซื้อ
(+) THANI เราคาดกำไรสุทธิ 1Q19 ทำสถิติสูงสุด 471 ลบ. +4% Q-Q, +30% Y-Y จากรายได้ดอกเบี้ยสุทธิที่คาด +1.3% Q-Q, +15% Y-Y และค่าใช้จ่ายสำรองฯ -10% Q-Q, -33% Y-Y แนวโน้มกำไรช่วงที่เหลือของปีจะดีขึ้นเป็นลำดับตามความต้องการสินเชื่อและการฟื้นตัวของยอดขายรถเชิงพาณิชย์ คาดกำไรทั้งปี +11% Y-Y เป็น 1,820 ลบ. แนะนำซื้อ ราคาเป้าหมาย 8.10 บาท
(+) PRM แนวโน้มกำไร 1Q19 ฟื้นจากไตรมาสก่อนแต่ยังไม่เต็มที่เพราะเรือที่รับมอบมา 3 ล าจะเริ่มทำรายได้ตั้งแต่ เม.ย. เป็นต้นไป เราอยู่ระหว่างทบทวนประมาณการ แต่ยังคาดกำไรทั้งปีอยู่ในกรอบ 800-850 ลบ. โต 12-19% Y-Y ยังคงราคาเป้าหมาย 8 บาท แนะนำซื้อ สิ่งที่ต้องลุ้นระยะสั้นคือผลประมูลโครงการพัฒนาท่าเรือแหลมฉบังเฟส 3 ที่ PRM เข้าร่วมกับกลุ่ม NPC พรุ่งนี้ (ถ้าไม่เลื่อน)
