การท่องเที่ยวแห่งประเทศไทย หรือ ททท. ร่วมกับ องค์การสวนสัตว์ในพระบรมราชูปถัมภ์ องค์การขนส่งมวลชนกรุงเทพฯ องค์การสวนพฤกษศาสตร์ และสถาบันพิพิธภัณฑ์การเรียนรู้แห่งชาติ จัดกิจกรรม “เที่ยวเมืองไทยใครๆก็เที่ยวได้ สำหรับผู้ถือบัตรสวัสดิการแห่งรัฐ” ระหว่างวันที่ 1 มกราคมถึง 31 มีนาคม 2561
โดยมีวัตถุประสงค์เพื่อเพิ่มโอกาสทางการท่องเที่ยวให้แก่ผู้ถือบัตร พัฒนาคุณภาพชีวิตและส่งเสริมการเรียนรู้ เพียงนำบัตรสวัสดิการแห่งรัฐไปแสดง ก็จะสามารถเข้าร่วมกิจกรรมได้ตลอดระยะเวลา 3 เดือน สามารถเข้าชมสถานที่ท่องเที่ยวของหน่วยงานพันธมิตรไม่เสียค่าใช้จ่าย ได้แก่

พิพิธภัณฑ์การเรียนรู้ มิวเซียม สยาม, สวนพฤกษศาสตร์ 5 แห่ง ในเชียงใหม่ สุโขทัย พิษณุโลก ขอนแก่น ระยอง และสวนสัตว์ 7 แห่ง ในกรุงเทพฯ ชลบุรี เชียงใหม่ นครราชสีมา สงขลา ขอนแก่น และอุบลราชธานี นอกจากนี้จะได้รับส่วนลด 100 บาท เมื่อใช้บริการ “การขนส่งเพื่อการท่องเที่ยว” ขององค์การขนส่งมวลชนกรุงเทพ ซึ่งมีมากกว่า 40 รายการ
ทั้งนี้ปัจจุบันมีผู้ถือบัตรสวัสดิการแห่งรัฐทั่วประเทศ 11 ล้านคน ในจำนวนนี้อยู่ในพื้นที่กรุงเทพและใกล้เคียงประมาณ 1,300,000 คน
ที่มา : การท่องเที่ยวแห่งประเทศไทย (ททท.)
