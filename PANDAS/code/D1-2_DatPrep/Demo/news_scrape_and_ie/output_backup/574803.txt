ตลาดหุ้นเอเชียปรับตัวลดลงเช้านี้ เหตุนักลงทุนวิตกข่าวเกาหลีเหนือทดสอบขีปนาวุธ พร้อมเปิดโผหุ้นไทยน่าติดตามวันนี้
ตลาดหุ้นเอเชียปรับตัวลดลงในเช้าวันนี้ เนื่องจากนักลงทุนยังคงมีความวิตกกังวลเกี่ยวกับข่าวการทดสอบขีปนาวุธข้ามทวีปของเกาหลีเหนือ ซึ่งประกาศความสำเร็จในการทดสอบขีปนาวุธข้ามทวีป (ICBM) เป็นครั้งแรก ภายหลังจากที่ได้ยิงขีปนาวุธไปตกในน่านน้ำเขตเศรษฐกิจพิเศษของญี่ปุ่นในช่วงเช้าวานนี้
โดยดัชนี NIKKEI 225 ตลาดหุ้นญี่ปุ่นเปิดวันนี้ที่ 20,015.07 จุด ลดลง 17.28 จุด, ดัชนี SSE Composite ตลาดหุ้นจีนเปิดวันนี้ที่ 3,179.22 จุด ลดลง 3.58 จุด, ดัชนี HSI ตลาดหุ้นฮ่องกงเปิดวันนี้ที่ 25,354.38 จุด ลดลง 34.63 จุด, ดัชนี TAIEX ตลาดหุ้นไต้หวันเปิดวันนี้ที่ 10,352.39 จุด เพิ่มขึ้น 4.61 จุด, ดัชนี KOSPI ตลาดหุ้นเกาหลีใต้เปิดวันนี้ที่ 2,377.01 จุด ลดลง 3.51 จุด, ดัชนี FTSE STI ตลาดหุ้นสิงคโปร์เปิดวันนี้ที่ 3,209.86 จุด ลดลง 1.31 จุด
ขณะที่  บล.บัวหลวง  ระบุ วันนี้ (5ก.ค.) คาดดัชนีหุ้นไทยเคลื่อนไหวในกรอบจำกัดต่อ 1,570-1,585 จุด โดยหุ้นแนะนำวันนี้คือ
AP  แนวรับ 8 บ.ต้าน 8.20/8.25 Stop loss 7.9 งานโรดโชว์หุ้นกลุ่มอสังหาฯ (Property day) กับ BLS เมื่อวานนนี้ โครงการครึ่งปีหลังจะหนุนยอดขายมูลค่ารวมกว่า 1.24 หมื่นล้านบาท (ครึ่งปีแรกทำได้แล้ว 1.5 หมื่นล้านบาท)
GPSC  แนวรับ 37 ต้าน 38.5 Stop loss 36.5 เตรียมแผนสร้างโซลาร์ฟาร์มญี่ปุ่นเฟส 2 ขนาด 15 MW เราคาดโครงการนี้จะเพิ่มมูลค่าเหมาะสมพื้นฐานขึ้นไปอีก 0.15-0.20 บาท /หุ้น
TKS  แนวรับ 13.1 บ. ต้าน 14 บ. Stop loss 13 บ. ลุ้นได้งาน บัตรคนจน มูลค่างบประมาณ 1.7 พันล้านบาท เล็งแจกบัตรก่อน 1 ตค.ปีนี้
