หุ้นไทย  เปิดลบ 1.53 จุดลดลง 227 หลักทรัพย์ นักวิเคราะห์ ชี้ ดัชนีพักฐานในระยะสั้น หลังจากปรับตัวขึ้นแรงวานนี้
บรรยากาศการลงทุนในตลาดหุ้นไทยเช้าวันนี้ (17 ต.ค.) เปิดทำการเมื่อเวลา 10.00 น. ดัชนีปรับตัวลดลง 1.53 จุด แตะที่ระดับ 1,725.14 จุด ด้วยมูลค่าการซื้อขาย 2,698.28 ล้านบาท โดยหลักทรัพย์ลดลง 227 หลักทรัพย์ เพิ่มขึ้น 328 หลักทรัพย์ ไม่เปลี่ยนแปลง 390 หลักทรัพย์
นักวิเคราะห์ บล.ฟินันเซีย ไซรัส คาดว่า SET จะแกว่งตัว Sideways พักฐานในระยะสั้นหลังจากที่ปรับตัวขึ้นแรงวานนี้ โดยตลาดต้องจับตาผลการดำเนินงานกลุ่มธนาคารที่จะเริ่มประกาศอีกครั้งวันนี้และจะหนาแน่นขึ้นในช่วงปลายสัปดาห์ ซึ่งภาพรวมมองว่าไม่น่าจะมีเซอร์ไพรส์ในทางลบ
ส่วนกลุ่มพลังงานคาดว่ายังได้แรงหนุนจากราคาน้ำมันดิบที่ขยับปรับขึ้นต่อ โดยยังมองว่าดัชนีจะสามารถปรับตัวขึ้นทำ High ใหม่ได้ต่อเนื่องในระยะถัดไปโดยมีแรงหนุนจากกระแสเงินทุนที่ไหลเข้า
