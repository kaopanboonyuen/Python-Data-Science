บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (3 ก.ค.) ว่า แนวโน้มตลาดหุ้นไทยมีมุมมองเป็นกลาง-บวก คาดดัชนีปรับตัวขึ้นทดสอบ 1,615 จุดก่อนจะสลับอ่อนตัว จากแรงหนุนการ Preview งบ 2Q18 ที่จะเริ่มประกาศในช่วงกลางเดือน ก.ค.เป็นต้นไป นำโดยกลุ่มธนาคาร ประกอบกับแรงซื้อกลับในหุ้น Big Cap ที่อ่อนตัวลงจน Valuation น่าสนใจ

รวมถึงการดีดตัวตามสัญญาณเทคนิคที่เข้าเขต Oversold อย่างไรก็ตามความกังวลสงครามการค้าระหว่างสหรัฐและประเทศคู่ค้าต่างๆยังคงเป็นแรงกดดันทิศทางการลงทุน โดยล่าสุด EU ขู่เรียกเก็บภาษีสินค้านำเข้าจากสหรัฐวงเงิน 2.94 แสนล้านดอลลาร์ หากสหรัฐประกาศเพิ่มภาษีต่อรถยนต์นำเข้าจากยุโรป นอกจากนี้ Fund Flow ต่างชาติที่เป็น Net Sell ต่อเนื่องรวมถึงเงินบาทที่ยังคงอ่อนค่าลงนั้นจะเป็นตัวถ่วงดัชนีให้มีความผันผวนต่อไป
กลยุทธ์การลงทุนวันนี้ Selective Buy BANPU ราคาถ่านหินกำลังขึ้นทดสอบ High ในรอบ 1 ปีครึ่งล่าสุด 115 US/Barrel กลุ่มพลังงาน ( PTTEP PTT ) ราคาน้ำมันดิบดีดตัวขึ้นสูงสุดในรอบ 3 ปีครึ่งเหนือ 74 US/Barrel กลุ่มอิเล็กฯ ( KCE ) และอาหาร ( CPF GFPT ) อานิสงส์เงินบาทอ่อนค่าล่าสุด 33.1 Bath/USD
กลุ่มผลประกอบการผ่านจุดต่ำสุดมาแล้ว อาทิ CPF, BANPU, TKN, EPG, GCAP และ ANAN กลุ่มปันผลครึ่งปีเด่น ADVANC, INTUCH, KKP, QH, LH และ SPALI
