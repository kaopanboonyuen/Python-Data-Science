ราชกิจจาฯ เผยแพร่ประกาศ  “ธปท.”  5 แบงก์ใหญ่ มีนัยต่อความเสี่ยงเชิงระบบในประเทศ คุมเข้มหาแนวทางรองรับความเสียหายได้มากขึ้น
เมื่อวันที่ 25 ก.ย. 2560 เว็บไซต์ราชกิจจานุเบกษา เผยแพร่ประกาศธนาคารแห่งประเทศไทย 2 ฉบับ คือ 1. เรื่องแนวทางการระบุและการกํากับดูแลธนาคารพาณิชย์ที่มีนัยต่อความเสี่ยงเชิงระบบในประเทศ เนื่องด้วยธนาคารพาณิชย์ในประเทศไทยมีบทบาทสําคัญในการทําหน้าที่เป็นตัวกลางทางการเงิน
ธนาคารแห่งประเทศไทยเห็นถึงความสําคัญและความจําเป็นที่ต้องกํากับดูแลธนาคารพาณิชย์ดังกล่าวให้เข้มงวดขึ้นกว่าธนาคารพาณิชย์ทั่วไป โดยกํากับดูแลให้ธนาคารพาณิชย์ที่มีนัยต่อความเสี่ยงเชิงระบบในประเทศ มีความสามารถในการรองรับความเสียหายได้มากขึ้น เพื่อลดโอกาสที่ธนาคารพาณิชย์จะประสบปัญหาฐานะทางการเงิน และส่งผลกระทบต่อระบบการเงินและระบบเศรษฐกิจโดยรวมของประเทศ
การกําหนดธนาคารพาณิชย์ที่มีนัยต่อความเสี่ยงเชิงระบบในประเทศนี้ มีวัตถุประสงค์เพื่อกําหนดให้ธนาคารพาณิชย์ดังกล่าวต้องอยู่ภายใต้การกํากับดูแลที่เข้มงวดขึ้น ซึ่งต้องดํารงเงินกองทุนในอัตราที่สูงขึ้นและต้องปฏิบัติตามมาตรการกํากับดูแลอื่นที่มากกว่าธนาคารพาณิชย์ทั่วไป โดยการกําหนดรายชื่อธนาคารพาณิชย์ที่มีนัยต่อความเสี่ยงเชิงระบบในประเทศนั้นไม่ได้หมายความว่าธนาคารพาณิชย์ดังกล่าวจะต้องได้รับความช่วยเหลือจากทางการโดยปริยายในกรณีที่ประสบปัญหาด้านสภาพคล่องหรือ
2. เรื่องรายชื่อธนาคารพาณิชย์ที่มีนัยต่อความเสี่ยงเชิงระบบในประเทศ ด้วยธนาคารแห่งประเทศไทยได้ดําเนินการพิจารณาตามแนวทางการระบุธนาคารพาณิชย์ที่มีนัยต่อความเสี่ยงเชิงระบบในประเทศที่กําหนดไว้ในประกาศฉบับดังกล่าวแล้วและเห็นสมควรกําหนดให้ธนาคารพาณิชย์ที่มีรายชื่อตามประกาศฉบับนี้เป็นธนาคารพาณิชย์ที่มีนัยต่อความเสี่ยงเชิงระบบในประเทศ
อํานาจตามกฎหมายอาศัยอํานาจตามความในข้อ ๔.๓.๑ (๔) ของประกาศธนาคารแห่งประเทศไทยว่าด้วยแนวทางการระบุและการกํากับดูแลธนาคารพาณิชย์ที่มีนัยต่อความเสี่ยงเชิงระบบในประเทศซึ่งออกโดยอาศัยอํานาจ 
มาตรา 29 มาตรา 30 มาตรา 31 มาตรา 32 และมาตรา 71 แห่งพระราชบัญญัติธุรกิจสถาบันการเงินพ.ศ. 2551 ธนาคารแห่งประเทศไทยกําหนดรายชื่อธนาคารพาณิชย์ที่มีนัยต่อความเสี่ยงเชิงระบบในประเทศตามประกาศฉบับนี้
ธนาคารพาณิชย์ที่มีรายชื่อดังต่อไปนี้เป็นธนาคารพาณิชย์ที่มีนัยต่อความเสี่ยงเชิงระบบในประเทศประจำปี ๒๕๖๐
1. ธนาคารกรุงเทพ จํากัด (มหาชน)
2. ธนาคารกรุงไทย จํากัด (มหาชน)
3. ธนาคารกรุงศรีอยุธยา จํากัด (มหาชน)
4. ธนาคารกสิกรไทย จํากัด (มหาชน)
5. ธนาคารไทยพาณิชย์ จํากัด (มหาชน)


อ่านเพิ่มเติม  แนวทางการระบุและการกํากับดูแลธนาคาร  ,  รายชื่อธนาคารพาณิชย์

