บริษัท ปตท. น้ำมันและการค้าปลีก จำกัด หรือพีทีทีโออาร์ และบริษัท บางจาก คอปปอเรชั่น จำกัด(มหาชน) ประกาศปรับลดราคาขายปลีกน้ำมันกลุ่มเบนซินและแก๊สโซฮอลล์ลง 40 สตางค์ต่อลิตร ส่วน E85 ดีเซลและดีเซลพรีเมียมคงเดิม มีผลวันพรุ่งนี้ (30 พ.ย.2561 )ตั้งแต่เวลา 05.00 น. เป็นต้นไป
อย่างไรก็ตาม ราคาขายปลีกน้ำมันหน้าสถานีบริการในเขตกรุงเทพมหานครและปริมณฑล เบนซิน 95 ลิตรละ 35.06 บาท แก๊สโซฮอล์ 95 ลิตรละ 27.65 บาท แก๊สโซฮอล์ 91 ลิตรละ 27.38 บาท E20 ลิตรละ 24.64 บาท E85 ลิตรละ 20.19 บาท ส่วนดีเซล ลิตรละ 27.29 บาท และดีเซลพรีเมียม ลิตรละ 30.89 บาท ทั้งนี้ ราคาดังกล่าว เป็นราคาที่ยังไม่รวมภาษีบำรุงในแต่ละจังหวัด
