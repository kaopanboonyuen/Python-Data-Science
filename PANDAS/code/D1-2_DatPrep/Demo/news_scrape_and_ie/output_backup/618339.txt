อัพเดทราคาทองคำและของเซ่นไหว้ในช่วงเทศกาลวันตรุษจีน
วันนี้เป็นวันจ่ายของช่วงเทศกาลตรุษจีน ชาวไทยเชื้อสายจีนจะนิยมซื้อทองคำไว้ให้ลูกหลาน ซึ่งราคาทองในช่วงนี้อยู่ในขาลง โดยทองคำแท่งราคารับซื้ออยู่ที่บาทละ 19,750 บาท ส่วนราคาขายออกอยู่ที่ 19,850 บาท ส่วนทองรูปพรรณ ราคารับซื้ออยู่ที่บาทละ 19,389 บาท ขายออกบาทละ 20,350 บาท

ขณะที่ราคาสินค้าในช่วงเทศกาลพบว่า เพิ่มสูงขึ้นร้อยละ 20-30 โดยเฉพาะของแห้ง อาหารทะเล ส่วนของเซ่นไหว้ เช่น เป็ด ไก่ หมู ผลไม้ ราคาทรงตัวเท่ากับปีที่แล้ว โดยไก่ต้มทั้งตัว อยู่ที่ 500-600 บาท ส่วนเป็ดพะโล้ตัวละ 380-420 บาท สำหรับบรรยากาศการจับจ่ายในช่วงเทศกาลปีนี้ พบว่ากำลังซื้อลดลง เนื่องจากประชาชนระมัดระวังการจับจ่ายมากขึ้นจากภาวะทางเศรษฐกิจ

