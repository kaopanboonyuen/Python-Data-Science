‘บีเอฟกู๊ดริช’ (BFGoodrich) แบรนด์ยางรถยนต์ซึ่งผลิตภายใต้การควบคุมคุณภาพจากโรงงานของมิชลิน ขยายฐานการผลิตเพิ่มจากเดิมที่อยู่ในสหรัฐอเมริกามาไทย ตามกลยุทธ์ระดับโลกที่มุ่งทำการผลิตใกล้ตลาดจัดจำหน่าย พร้อมรุกตลาดยางรถยนต์ในไทยเต็มสูบ ตั้งแต่ต้นปี 2562 ณ โรงงานแหลมฉบัง และเครือข่ายร้านค้าตัวแทนจำหน่ายอย่างเป็นทางการกว่า 280 แห่งทั่วประเทศ
นายเอกชัย คหการบำรุง ผู้อานวยการกลุ่มธุรกิจ B2C บริษัท สยามมิชลิน จำกัด ซึ่งเป็นผู้ดูแลการจัดจำหน่ายยาง ‘บีเอฟกู๊ดริช’ เปิดเผยว่า ตั้งแต่เดือนมกราคม 2562 เป็นต้นไป โรงงานแหลมฉบังจะมีบทบาทสำคัญในการผลิตยาง ‘บีเอฟกู๊ดริช’ สำหรับจัดจำหน่ายในประเทศไทย ตลอดจนส่งออกไปยังตลาดใกล้เคียง ทั้งในทวีปแอฟริกา ตะวันออกกลาง รวมถึงเอเชียและโอเชียเนีย โดยยังรองรับการผลิตยางอะไหล่แท้ป้อนโรงงานผลิตรถยนต์ชั้นนำ อาทิ ฟอร์ด, จีเอ็ม, อีซูซุ, มาสด้า และโตโยต้า ทั่วเอเชียด้วย
“ในการรุกตลาดครั้งนี้ เรามีเครือข่ายพันธมิตรตัวแทนจำหน่ายกระจายอยู่ทั่วประเทศ ทั้งศูนย์บริการรถยนต์ไทร์พลัส 124 แห่ง และร้านค้าตัวแทนจำหน่ายที่ได้รับการแต่งตั้งอย่างเป็นทางการของมิชลินอีก 158 แห่ง เพื่อให้ลูกค้าสามารถเข้าถึงผลิตภัณฑ์ ‘บีเอฟกู๊ดริช’ ได้สะดวกยิ่งขึ้น ตลอดจนได้รับบริการทั้งก่อนและหลังการขายที่ดีที่สุด” นายเอกชัย กล่าว
