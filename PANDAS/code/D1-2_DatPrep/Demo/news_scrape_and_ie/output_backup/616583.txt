บรรยากาศการลงทุนในตลาดหุ้นไทยเช้าวันนี้ ( 7 ก.พ.) เปิดทำการเมื่อเวลา 10.00 น. ดัชนีปรับตัวเพิ่มขึ้น 15.31 จุด แตะที่ระดับ 1,803.74 จุด ด้วยมูลค่าการซื้อขาย5,085.46 ล้านบาท โดยหลักทรัพย์เพิ่มขึ้น 660 หลักทรัพย์ ลดลง106 หลักทรัพย์ ไม่เปลี่ยนแปลง 196 หลักทรัพย์
นักวิเคราะห์ บล.เคจีไอ ประเมินตลาดอาจมีแรงเก็งกำไรการดีดกลับสั้น โดยในสามวันทำการ ดัชนี SET ปรับลดลง 2.5% จากฐานของราคาที่สูง วันนี้คาดว่าอาจมีแรงเก็งกำไรสั้นเพื่อราคาดีดกลับขึ้น ในภาพใหญ่ตลาดควรได้เข้าสู่ระยะการปรับฐานราคา ซึ่งคงต้องใช้เวลาอีกระยะหนึ่ง ถึงจะประเมินได้ว่าจุดต่ำสุดในรอบการปรับฐานนี้ของ SET จะอยู่ที่เท่าไร
ทั้งนี้ เชื่อว่าแรงขายหุ้นใหญ่จะยังคงอยู่กับตลาดในระยะสั้น ขณะที่หุ้นขนาดกลางและเล็กที่อยู่ในความสนใจของรายย่อยอาจมีแรงดีดกลับขึ้น แนะนำเลือกตัวซื้อเก็งกำไรหุ้นขนาดกลางเล็ก และให้หลีกเลี่ยงหุ้นใหญ่
