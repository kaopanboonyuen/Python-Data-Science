บล.ฟินันเซีย ไซรัส ระบุบทวิเคราะห์วันนี้ (14 พ.ค.) ว่า SET  รีบาวด์ขึ้นได้ดีกว่าคาด โดยสามารถปิดบวกได้ถึง 19 จุด ณ สิ้นวัน หนุนโดยแรงซื้อในหุ้นขนาดใหญ่เกือบทุกกลุ่มหลังจากที่ปรับฐานในช่วงหลายวันก่อนหน้า นักลงทุนต่างชาติพลิกมาซื้อสุทธิในตลาดหุ้น 2 พันลบ.หลังขายติดต่อกัน 14 วันทำการ (และพลิกมา Long ใน Index Futures 4.9 พันสัญญา) ส่วนสถาบันในประเทศซื้อสุทธิอีก 1.1 พันลบ.

แนวโน้มตลาดวันนี้คาดว่า SET Index จะแกว่งตัว Sideways หลังที่ปรับตัวขึ้นแรงวันศุกร์ แต่เรามองกรอบการรีบาวด์ยังจำกัดอยู่บริเวณ 1,770-1,780 จุด เนื่องจากยังไม่มีปัจจัยบวกใหม่ที่ชัดเจนเข้ามากระตุ้น ขณะที่ต้นสัปดาห์นี้จะเป็นช่วงโค้งสุดท้ายของการประกาศกำไร 1Q18 ของบริษัทจดทะเบียน
ซึ่งโดยรวมเท่าที่ประกาศออกมาแล้วถือว่าค่อนข้างแข็งแกร่ง แต่ยังไม่ขั้น Surprise ในเชิงบวกอย่างมีนัยยะจนนำไปสู่การประมาณการขึ้น จึงยังมองว่าหุ้นที่มีกำไรโดดเด่นและยัง Laggard ตลาดน่าจะสามารถ Outperform กลยุทธ์แนะเก็งกำไรหุ้นที่คาดมีกำไร 1Q18 แข็งแกร่ง หุ้นเด่นเดือน พ.ค. BEM, CHG, EA, SC, THANI
