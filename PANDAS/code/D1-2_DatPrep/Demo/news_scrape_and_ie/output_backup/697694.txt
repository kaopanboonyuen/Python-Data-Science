วันหยุดตามประเพณีของสถาบันการเงิน ประจำปี พ.ศ. 2562​ ออกประกาศโดยธนาคารแห่งประเทศไทย เพื่อให้ธนาคารพาณิชย์ ธนาคารที่เกี่ยวข้อง และสถาบันการเงินยึดถือปฏิบัติ ตลอดจนให้ประชาชนรับทราบ เพื่อประโยชน์ในการทำธุรกรรมทางการเงินต่างๆ
ทั้งนี้ ตั้งแต่ปี พ.ศ. 2562 เป็นต้นไป ธปท. ยกเลิกวันหยุดภาคครึ่งปี (1 กรกฎาคม) ซึ่งเดิมกำหนดเพื่อให้สถาบันการเงินมีเวลาในการปิดงวดบัญชีครึ่งปี แต่ปัจจุบันเนื่องจากสถาบันการเงินมีระบบการปิดบัญชีที่มีประสิทธิภาพมากขึ้น สามารถดำเนินการได้โดยไม่กระทบการให้บริการ จึงไม่จำเป็นต้องมีการกำหนดวันหยุดภาคครึ่งปีอีกต่อไป
สำหรับสาขาของสถาบันการเงินทุกแห่งในพื้นที่จังหวัดนราธิวาส จังหวัดปัตตานี จังหวัดยะลา จังหวัดสตูล และจังหวัดสงขลา ให้หยุดในวันตรุษอีดิ้ลฟิตรี (วันรายอปอซอ) และวันตรุษอีดิ้ลอัฎฮา (วันรายอฮัจยี) ตามประกาศสำนักจุฬาราชมนตรี ​และวันตรุษจีน เป็นการเพิ่มเติม หากวันดังกล่าวไม่ตรงกับวันหยุดตามที่กล่าวข้างต้นหรือวันหยุดประจำสัปดาห์

