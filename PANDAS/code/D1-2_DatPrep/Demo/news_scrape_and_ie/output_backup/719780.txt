นายรวินทร์ บุญญานุสาสน์ รองกรรมการผู้จัดการใหญ่ สายงานธุรกิจตลาดเงินตลาดทุน ธนาคารกรุงไทย นาย Alex Lane ประธานกรรมการบริหาร กลุ่มบริษัท Everex และ นาย Thein Zaw ตำแหน่ง Executive Vice Chairman ของ Shwe Rural & Urban Development Bank ร่วมลงนามใน Letter of Intent
การร่วมมือนำเสนอบริการเงินโอนข้ามประเทศจากไทยไปสาธารณรัฐแห่งสหภาพเมียนมา ด้วยบริการ Krungthai Bank and Shwe Bank Remittance powered by Everex เพื่ออำนวยความสะดวกในการโอนเงินต่างประเทศให้กับแรงงานเมียนมาที่อยู่ในประเทศไทย โดยมีจุดเด่นคือ สามารถโอนเงินได้ทุกที่ ทุกเวลา สะดวก รวดเร็ว และปลอดภัย ด้วยการใช้ Mobile Application ในอัตราแลกเปลี่ยนที่แข่งขันได้กับบริการโอนเงินนอกระบบ ที่สำคัญไม่มีค่าธรรมเนียมในการโอนเงิน
ลูกค้าสามารถเลือกรับเงินผ่าน 3 ช่องทาง ได้แก่ 1. นำฝากเข้าบัญชี Shwe Bank 2. รับเงินที่เคาน์เตอร์ของ Shwe Bank ทุกสาขา และ 3. นำส่งถึงมือผู้รับด้วยบริการส่งถึงบ้าน โดยมีค่าใช้จ่ายในการนำส่งเพียง 50 บาทต่อรายการ ซึ่งธนาคารเชื่อว่าบริการดังกล่าวจะสามารถตอบโจทย์การโอนเงินกลับประเทศ และช่วยให้กลุ่มแรงงานเข้าถึงบริการทางการเงินของธนาคารได้ง่ายขึ้น โดยสามารถสมัครใช้แอปพลิเคชั่น Everex รวมทั้งเติมเงินเข้า E-Wallet ได้ที่รถโมบายเคลื่อนที่หรือ Krungthai on the Move ซึ่งจะไปให้บริการในย่านชุมชน และสถานที่ทำงานของแรงงานเมียนมา โดยมีเจ้าหน้าที่คอยให้ความช่วยเหลือและแปลภาษา ซึ่งจะเริ่มให้บริการในเดือนมิถุนายนนี้เป็นต้นไป
นายรวินทร์ บุญญานุสาสน์ กล่าวต่อไปว่า นอกจากนี้ธนาคารยังมีผลิตภัณฑ์ด้าน Payment และโอนเงินระหว่างประเทศที่ประหยัด สะดวก และปลอดภัย เช่น บัตร Krungthai Travel Card ที่ครอบคลุม 11 สกุลเงินหลัก รวมทั้งระบบการโอนเงินผ่าน NETs ที่ประเทศสิงค์โปร์ สอบถามรายละเอียดเพิ่มเติมได้ที่ Krungthai Call Center โทร. 02-111-1111
