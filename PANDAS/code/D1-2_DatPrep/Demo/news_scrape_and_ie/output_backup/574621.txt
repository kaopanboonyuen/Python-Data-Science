ธอส.  เอาใจผู้สูงวัยเปิดตัวเงินฝากออมทรัพย์เจ้าสัว รับดอกเบี้ยสูงสุด 1.80% ต่อปี เพียงเปิดบัญชีครั้งแรกขั้นต่ำ 10,000 บาท
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.)  เปิดเผยว่า เพื่อเป็นการเพิ่มทางเลือกให้แก่ผู้สูงวัยที่ต้องการเก็บออมเงินพร้อมได้ผลตอบแทนในระดับที่เหมาะสม และไม่มีความเสี่ยง ล่าสุด ธอส. ได้จัดทำผลิตภัณฑ์ “เงินฝากออมทรัพย์เจ้าสัว” รับอัตราดอกเบี้ยสูงสุด 1.80% ต่อปี โดยเงินฝากไม่เกิน 5 ล้านบาท รับอัตราดอกเบี้ย 1.60% ต่อปี
เงินส่วนที่ฝากในช่วงตั้งแต่ 5,000,001 บาท ถึง 20,000,000 บาท รับอัตราดอกเบี้ย 1.80% ต่อปี และเงินส่วนที่ฝากในช่วงตั้งแต่ 20,000,001 บาทขึ้นไป รับอัตราดอกเบี้ย 1.50% ต่อปี เป็นบัญชี ออมทรัพย์ที่สามารถฝาก-ถอนได้และรับดอกเบี้ยเงินฝากรายเดือน
เงื่อนไขเพียงเปิดบัญชีเงินฝากครั้งแรกขั้นต่ำ 10,000 บาท และมีอายุ 60 ปีบริบูรณ์ขึ้นไปในวันที่เปิดบัญชี รับฟรีบัตร ATM GHB Lifestyles card พร้อมได้รับการยกเว้นค่าธรรมเนียมการออกบัตรและค่าธรรมเนียมรายปีในปีแรก
ทั้งนี้ เงินฝากออมทรัพย์เจ้าสัวเริ่มเปิดให้บริการแก่ผู้ที่สนใจเปิดบัญชีได้ที่ทุกสาขาของธนาคารทั่วประเทศตั้งแต่วันที่ 3 กรกฎาคม ถึง 29 ธันวาคม 2560 สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook fanpage ธนาคารอาคารสงเคราะห์


ขอบคุณภาพจาก  ธนาคารอาคารสงเคราะห์
