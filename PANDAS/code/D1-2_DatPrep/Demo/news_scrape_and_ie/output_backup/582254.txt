ไทยเบฟ  ทุ่ม 1.13 หมื่นล้าน ซื้อกิจการ  KFC  ในไทย 240 สาขา หวังขยายธุรกิจให้ครอบคลุม และขึ้นมาอยู่ในระดับแนวหน้าของอุตสาหกรรมนี้
รายงานข่าวระบุว่า บริษัท คิวเอสอาร์ ออฟ เอเชีย จำกัด ซึ่งเป็นบริษัทย่อยของ ไทยเบฟเวอเรจ จำกัด (มหาชน) ได้ทุ่มงบประมาณกว่า 11,300 ล้านบาท เข้าซื้อสิทธิ์แฟรนไชส์พร้อมทั้งร้านเคเอฟซีทั้ง 240 สาขาในไทย จาก ยัม เรสเทอรองตส์ ประเทศไทย เพื่อเข้าถึงไลฟ์สไตล์ผู้บริโภคได้มากขึ้น
นางนงนุช บูรณะเศรษฐกุล รองประธานอาวุโส กลุ่มธุรกิจอาหาร (ประเทศไทย) บริษัท ไทยเบฟเวอเรจ จำกัด (มหาชน) เปิดเผยว่า สำหรับ KFC ถือเป็นผู้นำตลาดร้านอาหาร QSR ในประเทศไทย โดยเน็ตเวิร์คร้านค้าของเคเอฟซีที่กระจายอยู่ทั่วประเทศ จะทำให้กลุ่มบริษัทสามารถเข้าถึงลูกค้าได้ครอบคลุมมากขึ้น และขึ้นมาอยู่ในระดับแนวหน้าของอุตสาหกรรมนี้ ซึ่งเป็นปัจจัยสำคัญที่จะทำให้ธุรกิจมีการเติบโตอย่างยั่งยืนในระยะยาว
ทั้งนี้ ปัจจุบัน KFC มีสาขาในประเทศไทยราว 600 สาขา โดยสาขาที่เหลือเป็นของกลุ่ม CRG ในเครือเซ็นทรัล ประมาณ 200 กว่าสาขา และกลุ่ม RD อีกกว่า 100 สาขา โดยเป็นการขายสิทธิในรูปแบบแฟรนไชส์

ที่มา   thaibev
