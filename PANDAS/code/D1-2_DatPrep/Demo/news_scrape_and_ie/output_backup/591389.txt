ICAO ประกาศปลดธงแดงมาตรฐาน  การบินไทย  ขณะผู้อำนวยการสำนักงานการบินพลเรือน เตรียมติดต่อเจ้าหน้าที่ขอความชัดเจนอย่างเป็นทางการ
นายจุฬา สุขมานพ ผู้อำนวยการสำนักงานการบินพลเรือนระหว่างประเทศ (กพท.) เปิดเผยว่า ได้รับรายงานว่าเว็บไซต์ www. icao.int ซึ่งเป็นเว็บไซต์ที่เป็นทางการขององค์การการบินพลเรือนระหว่างประเทศ (ICAO) ได้ทำการปลดธงแดงหน้าชื่อประเทศไทยแล้ว แต่เพื่อความชัดเจนและเป็นทางการจะต้องตรวจสอบไปยังเจ้าหน้าที่ ICAO อีกครั้ง ซึ่งขณะนี้อยู่ระหว่างการสอบถามเจ้าหน้าที่อย่างเป็นทางการ หากได้ความชัดเจนจะแจ้งอีกครั้ง เพราะทราบว่าเมื่อวาน ICAO มีการประชุมเกี่ยวกับเรืองดังกล่าวด้วย
อย่างไรก็ตาม หลังจากที่ ICAO ปลดธงแดงให้กับประเทศไทย จะทำให้ประเทศต่างๆ กลับมาให้การยอมรับในมาตรฐานความปลอดภัยด้านการบินของไทยอีก ซึ่งจะทำให้สายการบินของไทยสามารถขอขยายจุดบิน หรือ เปิดเส้นทางบินใหม่ๆ ในต่างประเทศได้ตามปกติ โดยเฉพาะในตลาดญี่ปุ่น และเกาหลีใต้ นอกจากนี้ยังจะช่วยกระตุ้นอุตสาหกรรมการท่องเที่ยวไทยอีกด้วย
