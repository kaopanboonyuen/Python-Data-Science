นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า แนวโน้มราคาทองคำยังคงปรับตัวขึ้นจากความไม่มั่นใจในการถือครอง เงินดอลลาร์ที่อ่อนค่าต่อเนื่อง ทำให้คนส่วนใหญ่หันมาลงทุนในทองคำมาขึ้น เพราะมองว่าเป็นสินทรัพย์ที่ปลอดภัย มองว่าราคาทองคำในปี 2561 มีโอกาสปรับตัวทะลุราคา 1,400 เหรียญสหรัฐต่อออนซ์ โดยมีแนวโน้มขยับในราคา 1,275 ถึง 1,350 เหรียญสหรัฐต่อออนซ์ได้

อย่างไรก็ตาม นักลงทุนยังคงต้องติดตามข่าวสารอย่างใกล้ชิด ทั้งประเด็นนโยบายเศรษฐกิจสหรัฐฯ ของประธานาธิบดี โดนัลด์ทรัมป์ และอัตราแลกเปลี่ยนโดยเฉพาะค่าเงินบาทที่มีแนวโน้มแข็งค่าขึ้นอย่างต่อเนื่อง แต่การลงทุนระยะสั้นยังถือว่าลงทุนได้
