ครม.  ไฟเขียว  Thailand Future Fund  ชี้ วงเงินที่ได้จากการระดมทุนจะลงทุนสร้างทางด่วน 2 สายวงเงินรวม 44,819 ล้านบาท
นายณัฐพร จาตุศรีพิทักษ์ ที่ปรึกษารัฐมนตรีประจำสำนักนายกรัฐมนตรี  แถลงผลการประชุมคณะรัฐมนตรีในวันนี้ว่า ที่ประชุมมีมติเห็นชอบให้ กองทุนรวมโครงสร้างพื้นฐานเพื่ออนาคตประเทศไทย หรือ Thailand Future Fund โดยเป็นกองทุนปิดไม่จำกัดอายุของกองทุน มูลค่าการระดมทุน 100,000 ล้านบาท และสามารถเพิ่มได้ในอนาคต ซึ่งในเบื้องต้นนั้นจะใช้โครงการทางพิเศษฉลองรัช และโครงการทางพิเศษบูรพาวิถี เพื่อเข้ามาระดมทุนในโครงการโครงสร้างพื้นฐานของการทางพิเศษแห่งประเทศไทย
อย่างไรก็ตามวงเงินที่ได้จากการระดมทุนนั้น จะใช้ในการก่อสร้างโครงการของการทางพิเศษแห่งประเทศไทยใน 2 โครงการรวมวงเงิน 44,819 ล้านบาท ประกอบด้วย โครงการทางพิเศษพระราม3-ดาวคะนอง-วงแหวนรอบนอก กรุงเทพด้านตะวันตก วงเงินลงทุน 30,437 ล้านบาท และโครงการทางด่วนชั้นที่ 3 สายเหนือตอน N2 และ ระเบียงตะวันออกวงเงินลงทุน 14,382 ล้านบาท
