กสทช.เรียก  “ดีแทค”  เข้าชี้แจง กรณีผู้ใช้มือถือถูกระงับสัญญาณพร้อมยอดใช้งานสูงถึง 400 ล้านล้านบาท และกรณีศุลกากรยึดซิมได้กว่า 50,000 ซิม
สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ได้เรียกให้ บริษัทโทเทิ่ล แอ็คเซ็ส คอมมูนิเคชั่น จำกัด (มหาชน) หรือดีแทค เข้าชี้แจงกรณี ผู้ใช้มือถือดีแทคถูกระงับสัญญาณพร้อมยอดใช้งานสูงถึง 400 ล้านล้านบาท และกรณีศุลกากร จ.สระแก้ว ยึดซิมดีแทคได้กว่า 50,000 ซิม

โดย นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (เลขาธิการ กสทช.) เปิดเผยว่า ตามที่ปรากฏข่าวผ่านสื่อมวลชน กรณีผู้ใช้งานโทรศัพท์มือถือเครือข่าย ดีแทค ถูกระงับสัญญาณใช้งาน
พร้อมทั้งมียอดการใช้งานสูงถึง 400 ล้านล้านบาท กรณีศุลกากรอรัญประเทศ จ.สระแก้ว ยึดซิมโทรศัพท์ค่ายดีแทคที่ยังไม่ผ่านการใช้งานได้กว่า 50,000 ชิ้น โดย สำนักงาน กสทช. ได้มีหนังสือแจ้งให้ดีแทคเข้ามาชี้แจงกับสำนักงาน กสทช. ถึงกรณีดังกล่าว ในวันอังคารที่ 12 ธ.ค. 2560 เวลา 13.30 น.
