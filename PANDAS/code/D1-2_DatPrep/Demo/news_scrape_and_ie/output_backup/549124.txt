ดาวโจนส์  ปิดทะยานกว่า 100 จุด ขานรับข่าวแผนลดภาษีครั้งใหญ่ของ  ‘ทรัมป์’
บรรยากาศการลงทุนในตลาดหุ้นสหรัฐฯ เมื่อคืนที่ผ่านมา ปิดแดนบวก เนื่องจากนักลงทุนยังคงขานรับข่าวที่ว่า  นายโดนัลด์ ทรัมป์ ประธานาธิบดีสหรัฐฯ  เตรียมประกาศแผนการปรับลดภาษีครั้งใหญ่ โดยนักลงทุนเดินหน้าเข้าซื้อหุ้นกลุ่มที่คาดว่าจะได้ประโยชน์จากนโยบายดังกล่าว ซึ่งรวมถึงหุ้นกลุ่มการเงินและกลุ่มอุตสาหกรรม

โดย ดาวโจนส์ ปิดที่ 20,412.16 จุด เพิ่มขึ้น 142.79 จุด หรือ +0.70% NASDAQ ปิดที่ 5,763.96 จุด เพิ่มขึ้น 29.83 จุด หรือ +0.52% ดัชนี S&P500 ปิดที่ 2,328.25 จุด เพิ่มขึ้น 12.15 จุด หรือ +0.52%
ด้านสัญญาน้ำมันดิบ WTI ส่งมอบเดือนมี.ค.ลดลง 93 เซนต์ ปิดที่ 52.93 ดอลลาร์/บาร์เรล สัญญาน้ำมันดิบเบรนท์ส่งมอบเดือน เม.ย. ร่วงลง 1.11 ดอลลาร์ หรือ 2% ปิดที่ 55.59 ดอลลาร์/บาร์เรล
ขณะที่ สัญญาทองคำตลาด COMEX ส่งมอบเดือน เม.ย. ร่วงลง 10.1 ดอลลาร์ หรือ 0.82% ปิดที่ระดับ 1,225.80 ดอลลาร์/ออนซ์
