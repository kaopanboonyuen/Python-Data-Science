โฮมโปร   ดีเดย์ 1 ก.ค. 62 นี้ งดแจกถุงพลาสติก 100% พร้อมกันทุกสาขาทั่วประเทศ ในแคมเปญ  “No plastic Bags”  พร้อมกระตุ้นให้ใช้ถุงผ้า หลังประสบความสำเร็จก่อนหน้านี้ ในโครงการงดแจกถุงในทุกวันที่ 4  , 14 และ 24 ของทุกเดือน พร้อมแจกแต้มโฮมการ์ดเฉลี่ยถึ งเดือนละ 2.4 ล้านแต้ม หรือมีลูกค้าที่เลือกไม่รับถุ งพลาสติกมากกว่า 10 , 000 คน/เดือน หากลูกค้าต้องการรับถุงพลาสติ กจ่าย  1  บาทต่อ  1  ใบ เพื่อเป็นส่วนในการลดมลภาวะ และลดปัญหาโลกร้อนที่กำลังเกิ ดขึ้น
นางสาวสิริวรรณ เสริมชีพ ผู้จัดการทั่วไปฝ่ายสื่อสารการตลาด บริษัท โฮม โปรดักส์ เซ็นเตอร์ จำกัด (มหาชน)  เปิดเผยว่า โฮมโปร ในฐานะผู้นำธุรกิจศูนย์รวมวัสดุ และอุปกรณ์ตกแต่งบ้านอย่างครบวงจร มีความตระหนักถึงบทบาทในการช่วยบรรเทาปัญหาขยะ และผลกระทบต่อสิ่งแวดล้อม เดินหน้าประกาศเจตนารมณ์  เพื่อยกระดับคุณภาพสิ่งแวดล้อม ควบคู่ไปกับความรับผิดชอบต่อสังคม ตอบสนองต่อนโยบายภาครัฐ ด้วยการรณรงค์งดแจกถุงพลาสติก  และงดให้คะแนนโฮมการ์ด 100% พร้อมกันทั่วประเทศ เพื่อให้ผู้บริโภคได้ตระหนักถึงสิ่งแวดล้อมอย่างยั่งยืน เริ่มตั้งแต่ 1 กรกฎาคม 62 นี้เป็นต้นไป ผ่านแคมเปญ “No plastic Bags”
โดยที่ผ่านมา โฮมโปร ได้รับการตอบรับที่ดีเยี่ยมจากการประกาศรณรงค์งดแจกถุงพลาสติกใน “โครงการ No Bag” งดใช้ถุงพลาสติกตลอดเดือนกรกฏาคม ปี 2559 ที่ผ่านมา และงดแจกถุงต่อเนื่องในทุกวันที่ 4 ,14 และ 24 ของทุกเดือน เพื่อลดการสร้างขยะ และลดการผลิตถุงพลาสติกที่จะสร้างมลพิษสู่สิ่งแวดล้อม หากลูกค้าสมาชิกโฮมการ์ดปฏิเสธการรับถุงพลาสติก จะได้รับคะแนนสะสม 10 คะแนน ตั้งแต่บาทแรกที่ใช้จ่ายใน “โฮมโปร” โดยตั้งแต่ปี 2559 จนถึงปัจจุบัน   สามารถลดการใช้ถุงได้กว่า 2 ล้านใบต่อปี และมอบแต้มโฮมการ์ดเฉลี่ยถึงเดือนละ 2.4 ล้านคะแนน หรือมีลูกค้าที่เลือกไม่รับถุงพลาสติกมากกว่า 10,000 คน/เดือน
สำหรับแคมเปญ  “No plastic Bags” ในครั้งนี้ คาดว่าจะลดการใช้ถุงพลาสติกได้ไม่ต่ำกว่า 1.5 ล้านใบต่อปี
