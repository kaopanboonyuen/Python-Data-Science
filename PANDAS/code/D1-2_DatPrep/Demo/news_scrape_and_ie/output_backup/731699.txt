จิม แฮคเกตต์ ซีอีโอของฟอร์ด มอเตอร์ กล่าวว่า เพื่อที่จะประสบความสำเร็จและเป็นที่หนึ่งในอุตสาหกรรมสำหรับโลกที่กำลังเปลี่ยนแปลงอย่างรวดเร็ว บริษัทจำเป็นต้องปรับโครงสร้างในการบริหารที่มีพิธีรีตองและเพิ่มความรวดเร็วในการตัดสินใจ เน้นงานที่จำเป็น รวมทั้งลดงบประมาณ
ฟอร์ดได้ประกาศลดพนักงานในช่วงหลายเดือนที่ผ่านมา อันเป็นส่วนหนึ่งของแผนการปรับโครงสร้างครั้งใหญ่ และมีแผนจะใช้เงิน 11 พันล้านดอลลาร์ ในการปรับปรุงธุรกิจ โดยหวังว่าจะเพิ่มยอดขายในต่างประเทศ และนำมาพัฒนาการผลิตรถยนต์พลังงานไฟฟ้ารวมทั้งเทคโนโลยียานยนต์ไร้คนขับ
