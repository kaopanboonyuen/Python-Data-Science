วันนี้(10 ต.ค.) นายอุตตม สาวนายน รมว.อุตสาหกรรม เปิดเผยว่า ที่ประชุมคณะรัฐมนตรี (ครม.) เห็นชอบโครงการเงินช่วยเหลือเกษตรกรชาวไร่อ้อยเพื่อซื้อปัจจัยการผลิต หลักการคือจะประกอบด้วยการช่วยเหลือ 2 ส่วน ส่วนแรกเป็นเงินช่วยเหลือจากรัฐบาลสำหรับซื้อปุ๋ย 50 บาทต่อตัน
ส่วนที่สองชาวไร่อ้อยกับโรงงานช่วยเหลือตัวเองโดยมีการนำส่งเงินเข้ากองทุนช่วยเหลือชาวไร่อ้อยเป็นประจำ ก็จะใช้เงินส่วนนี้มาอุดหนุนค่าปุ๋ย 70 บาทต่อตัน รวมแล้ว 120 บาทต่อตัน โดยจะร่วมมือกับ ธนาคารเพื่อการเกษตรและสหกรณ์การเกษตร (ธ.ก.ส.)โดยคาดว่าจะมีชาวไร่อ้อยที่จะได้รับประโยชน์ 340,000 ราย โดยจะจ่ายเงินเข้าบัญชีชาวไร่โดยตรง
ภาพจาก  onbnews.com


