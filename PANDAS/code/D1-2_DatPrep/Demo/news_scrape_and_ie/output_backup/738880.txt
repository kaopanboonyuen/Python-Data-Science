นายเผด็จ ประดิษฐ์เพชร ผู้อำนวยการสำนักบริหารจัดการระบบตั๋วร่วม สำนักนโยบายและแผนการขนส่งและจราจร ยอมรับว่า ปีนี้การใช้ระบบตั๋วร่วมกับรถเมล์และรถไฟฟ้าสายทุกสาย คงไม่สามารถดำเนินการได้ทันปีนี้ เพราะติดปัญหาการวางระบบใหม่
เนื่องจากการพัฒนาระบบล่าช้า เช่น การจัดตั้งบริษัทลูกเพื่อบริหารจัดการและบำรุงรักษาระบบตั๋วร่วม การควบคุมค่าโดยสารและระบบค่าโดยสารร่วม และการพัฒนาซอฟแวร์ตั๋วร่วม 4.0 คาดว่าต้องใช้เวลาพัฒนาระบบประมาณ 12-18 เดือน โดยจะหารือกับคณะกรรมการในวันที่ 21 มิถุนายนนี้ เพื่อหาข้อสรุป
ปีนี้บัตรแมงมุมระบบ 2.0 จะใช้ได้กับรถไฟฟ้า 3 สาย เท่านั้น คือ สายสีน้ำเงิน สายสีม่วง และรถไฟฟ้าแอร์พอร์ต เรล ลิงก์ ซึ่งจะเริ่มเชื่อมต่อระบบในเดือนกันยายนนี้
ส่วนความคืบหน้า การออกประกาศสำนักนายกรัฐมนตรีเพื่อขออนุมัติเห็นชอบหลักการ เพื่อตั้งคณะกรรมการนโยบายตั๋วร่วมขึ้นมาดูแลแนวทางกำกับงานด้านตั๋วร่วมและบัตรแมงมุมในระดับนโยบาย โดยตัวแทนคณะกรรมการจะมาจากหน่วยงานของรัฐบาล/ขณะนี้ได้ส่งแนวทางให้กระทรวงคมนาคมแล้ว รอเสนอที่ประชุมคณะรัฐมนตรี ต่อไป
ที่มา:  MONO 29
