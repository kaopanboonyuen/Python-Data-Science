บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (25 ก.ย.) ว่า แนวโน้มตลาดหุ้นไทยคาดการณ์ SET Index แกว่งตัวในกรอบ 1,740 – 1,760 จุด เนื่องจากขาดปัจจัยใหม่กระตุ้นการลงทุน โดยแม้ว่าจะมีแรงหนุนจากราคาน้ำมันดิบที่พุ่งขึ้นทำ High ในรอบ 2 เดือนเหนือ 72 US/Barrel หลังกลุ่มประเทศผู้ผลิตน้ำมันทั้งในและนอกโอเปกคงปริมาณการผลิตน้ำมันซึ่งเป็นบวกต่อกลุ่มพลังงาน

อย่างไรก็ตามความกังวลผลกระทบสงครามการค้าระหว่างสหรัฐและจีนยังคงเป็นแรงกดดันหลังจีนยกเลิกแผนการเจรจาการค้ากับสหรัฐในสัปดาห์นี้รวมถึงสหรัฐและจีนเก็บภาษีสินค้านำเข้าระหว่างกันรอบใหม่ซึ่งมีผลแล้วเมื่อวานนี้ (24 ก.ย.) นอกจากนี้คาดว่า Fund Flow จะชะลอตัวเพื่อรอการประชุม FOMC ในวันที่ 25 -26 ก.ย.ที่คาดว่าจะขึ้นอัตราดอกเบี้ยอีก 0.25% เป็น 2.25% ซึ่งจะเป็นแรงกดดันต่อดัชนีในช่วงนี้
กลยุทธ์การลงทุนวันนี้ : Selective Buy
