บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (13 ก.พ.) ว่า แนวโน้มตลาดหุ้นไทย คาด SET Index รีบาวด์ขึ้นทดสอบ 1,650 จุดก่อนจะสลับอ่อนตัว โดยแม้ว่าภาวะตลาดยังคงได้ sentiment เชิงบวกจากภายนอกหลังพรรคเดโมแครตและรีพับลิกันบรรลุข้อตกลงชั่วคราวหลีกเลี่ยงภาวะชัตดาวน์ โดยเห็นพ้องการสร้างรั้วกั้นชายแดนเม็กซิโกวงเงิน 1.4 พันล้านดอลลาร์

รวมถึงการเจรจายุติข้อพิพาททางการค้าระหว่างสหรัฐ-จีนมีความคืบหน้ามากขึ้นหลัง 2 ฝ่ายจะเจรจาการค้ารอบใหม่ในวันที่ 14 – 15 ก.พ. รวมถึงประธานาธิบดีทรัมป์อาจเลื่อน deadline เจรจาการค้ากับจีนออกไปจากกำหนดเดิม 1 มี.ค. ส่งผลให้ความกังวลปัญหา Trade war ผ่อนคลายลงและหนุนต่อทิศทางการลงทุนทั่วโลก
นอกจากนี้ยังได้แรงหนุนจากราคาน้ำมันดิบดีดตัวขึ้นหลังการผลิตน้ำมันของกลุ่มโอเปกเดือนม.ค.ปรับตัวลดลงรวมถึงซาอุฯเตรียมลดการผลิตลงอีกในเดือนหน้าอีกด้วย อย่างไรก็ตามความไม่แน่นอนประเด็นการเมืองภายในประเทศจากกระแสข่าวการยุบพรรคไทยรักษาชาติซึ่งเป็นลบต่อความมั่นใจของนักลงทุนและจะกดดันให้ดัชนีสลับอ่อนตัวลงได้
กลยุทธ์การลงทุน : Selective Buy
-กลุ่มค้าปลีก (CPALL, ROBINS, HMPRO) ได้ประโยชน์เม็ดเงินที่จะสะพัดมากขึ้นในช่วงก่อนการเลือกตั้ง 
STEC, AMATA, WHA, BEM ได้ประโยชน์ภาวะการเมืองปลดล็อคและวันเลือกตั้งที่ชัดเจน
-กลุ่มท่องเที่ยวและโรงแรม (AOT, MINT, CENTEL, ERW) ครม.ขยายเวลามาตรการฟรีค่าธรรมเนียมวีซ่า (VOA) ถึงวันที่ 30 เม.ย.19 และคาดจำนวน นทท.จีนขยายตัวขึ้นในช่วงเทศกาลตรุษจีน
-กลุ่มที่คาดว่ากำไร 4Q18 และปี 2019 เติบโตต่อเนื่อง SAWAD, MTC, IHL, EA, GFPT และ TU
