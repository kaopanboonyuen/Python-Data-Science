บริษัท หลักทรัพย์ กรุงศรี จำกัด (มหาชน) ระบุบทวิเคราะห์แนวโน้มตลาดหุ้นไทย คาดการณ์ SET Index ปรับตัวขึ้นทดสอบ 1,760 จุด +/- ก่อนจะอ่อนตัวลง เนื่องจากภาวะตลาดได้ sentiment เชิงบวกจาก GDP 2Q18 ของสหรัฐ +4.2% ขยายตัวสูงสุดในรอบเกือบ 4 ปี

รวมถึงยอดสั่งซื้อสินค้าคงทนของสหรัฐเดือนส.ค. +4.5% ซึ่งปรับตัวขึ้นสูงสุดในรอบ 6 เดือน ประกอบกับราคาน้ำมันดิบที่ทรงตัวระดับสูงจากความกังวลอุปทานที่ลดลงตามมาตรการคว่ำบาตรอิหร่านของสหรัฐซึ่งเป็นบวกต่อกลุ่มพลังงานและดัชนี
อย่างไรก็ตามกระแส Fund Flow ที่ยังคงชะลอตัวโดยเป็นฝั่งขายสุทธิทั้งในตลาดหุ้นและ TFEX หลัง FED ส่งสัญญาณปรับขึ้นอัตราดอกเบี้ยในการประชุมเดือนธ.ค.ซึ่งจะกดดันให้ดัชนีสลับอ่อนตัว
กลยุทธ์การลงทุนวันนี้ : Selective Buy
-กลุ่มเดินเรือ (PSL, TTA) ค่าระวางเรือดีดตัวขึ้น +10% WoW ล่าสุด 1,524 จุด
-กลุ่มพลังงาน (PTT, PTTGC, TOP, PTTEP) ราคาน้ำมันดิบทรงตัวระดับสูง
-Domestic play รับผลบวกจากการเลือกตั้ง รับเหมา (STEC, SEAFCO) นิคมฯ (AMATA) กลุ่มค้าปลีกที่มีฐานลูกค้าต่างจังหวัด (ROBINS, CPALL, DCC, TK)
-กลุ่ม defensive stock เช่น กลุ่มโรงพยาบาล (BDMS, BCH, CHG) กลุ่มโรงไฟฟ้า (BGRIM, CKP, EA)
