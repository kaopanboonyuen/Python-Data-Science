หุ้นไทย  เปิดบวก 3.07 จุด นักวิเคราะห์มองบรรยากาศดี ปรับเป้า SET ปีหน้า ขึ้นเป็น 1,900 จุด
บรรยากาศการลงทุนในตลาดหุ้นไทยเช้าวันนี้ (18 ก.ย.) เปิดทำการเมื่อเวลา 10.00 น. ดัชนีปรับตัวลเพิ่มขึ้น 3.07 จุด แตะที่ระดับ 1,663.60 จุด ด้วยมูลค่าการซื้อขาย 2,072.40 ล้านบาทโดยหลักทรัพย์เพิ่มขึ้น 344 หลักทรัพย์ ลดลง 154 หลักทรัพย์ ไม่เปลี่ยนแปลง 293 หลักทรัพย์
นักวิเคระห์ บล.ฟินันเซีย ไซรัส คาดว่า SET วันนี้จะยังแกว่งตัว Sideways Up ต่อจากบรรยากาศการลงทุนที่ยังค่อนไปในทางบวกและเม็ดเงินยังคงไหลเข้าหาสินทรัพย์เสี่ยง โดยประเด็นสำคัญที่ต้องจับตาในสัปดาห์นี้ คือการประชุม FOMC ในวันที่ 19-20 ก.ย. ซึ่งคาดว่ายังคงอัตราดอกเบี้ย และน่าจะมีการเปิดเผยรายละเอียดเกี่ยวกับการปรับลดงบดุลมากขึ้น
ล่าสุด ฝ่ายวิเคราะห์ปรับ SET Target ปี 2561 ขึ้นเป็น 1,900 จุด จากการเติบโตของเศรษฐกิจที่คาดว่าจะเร่งตัวขึ้นเหนือระดับ 3-4% โดยหุ้นขนาดใหญ่น่าจะเป็นตัวนำตลาดได้ดี
