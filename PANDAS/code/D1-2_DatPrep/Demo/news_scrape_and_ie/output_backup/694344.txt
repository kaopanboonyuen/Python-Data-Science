รายงานข่าวแจ้งว่า การประชุมคณะรัฐมนตรีวันนี้ (18 ธ.ค. 2561) ที่ประชุมได้มีมติเห็นชอบให้ ชดเชยคืนภาษีมูลค่าเพิ่ม (VAT) ในอัตราร้อยละ 5 ให้กับประชาชนทั่วไปที่ซื้อสินค้าและชำระเงินผ่านบัตรเดบิต ระหว่างวันที่ 1-15 กุมภาพันธ์ 2562 เพื่อเป็นของขวัญวันตรุษจีน และส่งเสริมสังคมไร้เงินสดตามนโยบายของรัฐบาล ตามที่กระทรวงการคลังเสนอ
โดยนายพุทธิพงษ์ ปุณณกันต์ รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่าการอนุมัติมาตรการนี้ก็เพื่อกระตุ้นการใช้เงินผ่านบัตรเดบิตที่มีประชาชนจำนวนมากถืออยู่ และคาดว่าจะประชาชนจะใช้จ่ายผ่านบัตรเดบิตมากขึ้น ทั้งนี้ยืนยันว่ารัฐบาลไม่ได้มุ่งกลุ่มใดกลุ่มหนึ่ง เพราะเป็นการกำหนดเพียงช่วงสั้นๆ 15 วันเท่านั้น
ส่วนรูปแบบการคืนเงินนั้น รัฐบาลโอนเข้าระบบพร้อมเพย์ผูกกับบัตรประชาชนเท่านั้น จากปัจจุบันมีผู้ผูกบัญชีเงินฝากผ่านระบบพร้อมเพย์ 45 ล้านบัญชี
