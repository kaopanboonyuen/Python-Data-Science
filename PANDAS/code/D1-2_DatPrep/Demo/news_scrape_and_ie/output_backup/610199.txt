บรรยากาศการลงทุนในตลาดหุ้นไทยเช้าวันนี้ (12 ม.ค.) เปิดทำการเมื่อเวลา 10.00 น. ดัชนีปรับตัวเพิ่มขึ้น 9.20 จุด แตะที่ระดับ 1,812.00 จุด ด้วยมูลค่าการซื้อขาย 5,028.93 ล้านบาท ขณะที่ บล.ฟิลลิป (ประเทศไทย) กล่าวว่า ตลาดหุ้นไทยเช้านี้คาดว่ายังมี Sentiment ในเชิงบวกอยู่ต่อเนื่อง

ปัจจัยหลักจากราคาน้ำมันที่ขยับขึ้นต่อเนื่อง น่าจะยังช่วยหนุนกลุ่มพลังงานอยู่ แต่ว่าการปรับตัวขึ้นไปอาจมาพร้อมความผันผวนที่มากขึ้น โดยมีแรงขายของนักลงทุนต่างชาติและนักลงทุนสถาบันออกมาพร้อมกันต่อเนื่องเป็นวันที่สามติดต่อกัน สะท้อนภาพว่านักลงทุนกลุ่มหลักยังไม่มีเม็ดเงินใหม่เข้ามาเพิ่มในตลาด ดังนั้น อาจทำให้ดัชนีฯมี Upside จำกัด และยังต้องลุ้นความผันผวนระหว่างวันว่าจะทำให้ดัชนีฯปิดยืนเหนือ 1,800 จุดได้อีกครั้งหรือไม่
ส่วนอัตราแลกเปลี่ยนเงินบาทต่อดอลลาร์สหรัฐ ของธนาคารกสิกรไทย ล่าสุดเมื่อเวลา 08.59 น. มีดังนี้ ดอลลาร์สหรัฐ รับซื้อที่ 30.63 บาท ขายออก 32.18 บาท
