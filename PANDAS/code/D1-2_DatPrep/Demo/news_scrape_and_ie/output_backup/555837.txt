สรรพากร พร้อมด้วย ร้อยเวร สน.บางพลัด เดินทางติดหนังสือประเมินภาษีบ้านจันทร์ส่องหล้า เรียกเก็บ  ‘ทักษิณ’  17,629 ล้านบาท
เมื่อเวลา 11.30 น. เจ้าหน้าที่กรมสรรพากรพื้นที่เขตบางพลัด พร้อมด้วย เจ้าหน้าที่ตำรวจร้อยเวร สน.บางพลัด ได้เดินทางมายังหน้าบ้านพักของ  นายทักษิณ ชินวัตร อดีตนายกรัฐมนตรี  เลขที่ 472 ซ.จรัญสนิทวงศ์ 69 แขวงบางพลัด  เขตบางพลัด กรุงเทพมหานคร เพื่อติดหนังสือแจ้งภาษีเงินได้บุคคลธรรมดา หรือ ภ.ง.ด.12 โดยมีคณะสื่อมวลชนจากสำนักต่างๆ เดินทางมาเฝ้าติดตามทำข่าวอย่างใกล้ชิด

ทั้งนี้ หนังสือประเมินภาษี  นายทักษิณ  รวมเป็นจำนวนเงิน 17,629 ล้านบาท ซึ่งรวมถึงเบี้ยปรับ เพื่อให้เป็นไปตามกฎหมายที่ต้องประเมินภาษี ภายใน 10 ปี ซึ่งจะหมดอายุความในวันที่ 31 มี.ค. 60 โดยเจ้าหน้าที่ไม่ขอเปิดเผยรายละเอียดใดๆ


