รายงานข่าวแจ้งว่า มหกรรมโทรศัพท์มือถือประจำปี หรือ Thailand Mobile Expo 2019 ได้เริ่มขึ้นแล้วที่ ไบเทคบางนา โดยในปีนี้คาดการณ์ว่า ภาพรวมการซื้อขายออนไลน์ หรืออีคอมเมิร์ซกำลังได้รับความนิยมอย่างมาก โดยมีคนไทยที่เข้าถึงการใช้งานอินเทอร์เน็ตจากทุกแพลตฟอร์มรวมกว่า 45 ล้านคน
ส่งผลให้ตลาดอีคอมเมิร์ซในประเทศไทยโตแบบก้าวกระโดด โดยในปี 2561 ธุรกิจอีคอมเมิร์ซของไทย มีมูลค่ารวมกว่า 3.2 ล้านล้านบาท และมีแนวโน้มสูงขึ้นอย่างต่อเนื่อง ประกอบกับแรงหนุนจากการเติบโตของธุรกิจโลจิสติกส์ในประเทศไทย และ พฤติกรรมผู้บริโภคที่เริ่มนิยมการซื้อสินค้าผ่านช่องทางออนไลน์มากขึ้น ซึ่งคนไทยซื้อมือถือผ่านทางโลกออนไลน์ คิดเป็น 12% ของการซื้อขายบนโลกออนไลน์ทั้งหมด
ขณะที่ตลาดการค้า สมาร์ทโฟนอย่างผู้ให้บริการ ‘ตลาดโฟน’ ผู้ประกอบการมือถือออนไลน์รายใหญ่ ได้รุกตลาด ผู้ซื้อเช่นล่าสุด คว้า ตั๊ก 
บริบูรณ์ จันทร์เรือง นักแสดงและพิธีกรอารมณ์ดีชื่อดัง เข้ามาเป็นพรีเซนเตอร์ หวังตอกย้ำการตลาด
ซึ่งถือเป็นทิศทางที่ดี สำหรับตลาดออนไลน์ของไทย นอกจากนี้ผู้ให้บริการตลาดมือถือออนไลน์ ยังรุกตลาดเข้าถึงผู้บริโภค โดยสร้างQC PASSED ตรวจสอบคุณภาพมือถือ รวมถึงบริการหลังการขายที่รวดเร็ว พร้อมให้บริการผ่อนชำระอีกด้วย”
ส่วนทางด้านบริษัท เอ็ม วิชั่น จำกัด (มหาชน) ผุ้จัดงานคาดการณ์ว่า จะมียอดผู้เข้าชมงานมากกว่าที่ผ่านมา ไม่น้อยกว่า 7 แสนคน ด้วยกระแสที่กำลังมาแรงของการแข่งกีฬา eSports รวมไปถึงสมาร์ทโฟนเกมมิ่ง, โน้ตบุ๊คเกมมิ่ง, อุปกรณ์เกมมิ่งเกียร์, และไอเท็มในเกมต่างๆ
