นพ.กฤชรัตน์ เผย ร้านทองคึกคัก ประชาชนแห่ซื้อหลังราคาปรับลง แข่งลดกำเหน็จ แนะมูลค่าเพิ่มทองด้วยดีไซน์
นายแพทย์กฤชรัตน์ หิรัณยศิริ ประธานกรรมการ บริษัท เอ็มทีเอสโกลด์ แม่ทองสุก เปิดเผยว่า บรรยากาศร้านทองมีความคึกคัก หลังจากราคาทองคำแท่งปรับลดลงหลุด 20,000 บาท ส่งผลให้ประชาชนเดินทางมาเลือกซื้อทองคำ เนื่องจากมองว่าเป็นราคาที่ต่ำลงเมื่อเทียบกับช่วงก่อนหน้านี้
อีกทั้งร้านทองส่วนใหญ่ก็ได้ลดค่ากำเหน็จ เพื่อที่จะสร้างยอดขาย แต่อย่างไรก็ตาม ร้านทองควรที่จะสร้างความแตกต่างของสินค้า ให้เกิดมูลค่าเพิ่ม ด้วยการนำดีไซน์หรือลวดสร้างจุดขายเข้ามาช่วย ส่วนแนวโน้มราคาทองคำในประเทศนั้น นายแพทย์กฤชรัตน์ เคยกล่าวว่า จะอยู่ในกรอบ 19,650 – 19,850 บาทต่อบาททองคำ
