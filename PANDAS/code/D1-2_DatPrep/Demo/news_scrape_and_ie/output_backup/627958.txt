นายธานินทร์ สมบูรณ์ อธิบดีกรมทางหลวงเปิดเผยถึงความคืบหน้าการเวนคืนโครงการทางหลวงพิเศษระหว่างเมืองช่วงบางใหญ่-กาญจนบุรีว่า ขณะนี้ได้มีส่งเรื่องให้สำนักงานนโยบายและแผนการขนส่งและจราจร หรือ สนข. พิจารณาแล้วและได้เตรียมเหตุผลเอกสารเพิ่มเติมเพื่อประกอบนำเสนอคณะรัฐมนตรี ครม.พิจารณา สำหรับค่ากรรมสิทธิ์ที่ได้มีการขอเพิ่มเติม 14,317ล้านบาท จากเดิมกรอบวงเงินประมาณ 5,420 ล้านบาท รวมเป็น 19,737.51 ล้านบาท โดยภาพรวมงานจะล่าช้ากว่าแผนงานที่กำหนดไว้ราว 6-8 เดือน

ทั้งนี้ ในส่วนของความคุ้มค่าของโครงการเมื่อก่อสร้างแล้วเสร็จอยู่ที่ประมาณ 14% เนื่องจากค่ากรรมสิทธิ์เพิ่มขึ้นก็ส่งผลให้ค่าลงทุนเพิ่มขึ้นเช่นกัน โดยมาตรฐานทั่วไปจะใช้ที่ 12% เป็นเกณฑ์ แต่ทางกรมทางหลวงพยายามจะปรับปรุงรูปแบบเพื่อให้สามารถลดต้นทุนได้ อย่างไรก็ตามยังติดปัญหาการจ่ายค่ากรรมสิทธิ์ที่ดินในส่วนของทางแยกต่างระดับ สะพาน ส่วนความคืบหน้าของโครงการฯ ขณะนี้ถือว่าล่าช้ากว่าแผนอยู่ที่ 16% หรือ ล่าช้ากว่าแผนประมาณ 6-8 เดือน แต่คาดว่าจะแล้วเสร็จได้เร็วสุดคือช่วงปลายปี 2563

ขอบคุณภาพจาก  doh-motorway.com
