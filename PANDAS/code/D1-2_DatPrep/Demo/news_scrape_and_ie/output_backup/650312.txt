ชาวสวนปลูก ‘ทุเรียนหลินกระบี่’ มีลูกค้าเข้าซื้อถึงสวน รวมถึงสั่งซื้อผ่านทางสื่อออนไลน์ ขายได้กว่ากิโลกรัมละ 400 บาท ยอดขาย 1 เดือน ทะลุกว่า 1 แสนบาท
วันที่ 15 มิถุนายน 2561 ที่สวนดานีญา หมู่ที่ 1 ตำบลเขาคราม อำเภอเมือง จังหวัดกระบี่ ของนางดานีญา ผิวดำ อายุ 50 ปี เจ้าของสวนทุเรียนดานีญา กลางหุบเขาพื้นที่ 30 ไร่ เป็นที่รู้จักของชาวบ้านและผู้ที่ชอบกินทุกเรียน โดยเฉพาะทุเรียนหลินกระบี่ ซึ่งถือเป็นราชินีทุเรียนกระบี่ที่มีคุณสมบัติลูกโต เนื้อหนาแห้ง หวานมัน ไร้เมล็ด จำหน่ายในราคากิโลกรัมละ 400 บาท

โดยในปี 2558 ได้รับรางวัลชนะเลิศการประกวดทุเรียนพันธุ์พื้นบ้านของจังหวัดกระบี่ หลังจากการประกวดแล้วได้รับความนิยมจากคนที่ชอบกินทุเรียนหลินอย่างต่อเนื่อง ในพื้นที่จังหวัดกระบี่เป็นจำนวนมาก โดยมีลูกค้าเข้ามาซื้อถึงในสวนดานีญา และการสั่งผ่านทาง Social ซึ่งได้บรรจุลงกล่องส่งทางไปรษณีย์อย่างต่อเนื่อง
ทั้งนี้ ในเดือนพฤษภาคมที่ผ่านมา มียอดขายกว่า 1 แสนบาท จากผลผลิตทุเรียนหลินกระบี่ จำนวน 90 ต้น ที่ให้ผลผลิตในปัจจุบัน โดยทุเรียนหลินกระบี่สามารถตัดออกจำหน่ายได้ในช่วงเดือนพฤษภาคม ถึงกรกฎาคม ระยะเวลานานกว่า 3 เดือน และได้มีการปลูกเพิ่มทุกเรียนหลินกระบี่เพิ่มอีก 300 ต้น เนื่องจากผลผลิตที่มีอยู่ไม่เพียงพอต่อความต้องการของลูกค้า แต่อย่างไรก็ตาม ภายในสวนยังมีทุเรียนพันธุ์ก้านยาว พันธุ์หมอนทอง พันธุ์ชะนี อีกกว่า 100 ต้น เพื่อที่จะให้สวนทุเรียนดานีญา มีทุเรียนให้ลูกค้าได้เลือกซื้อตามความต้องการ
นางดานีญา ผิวดำ กล่าวว่า สำหรับการส่งทุกเรียนหลินกระบี่ ตนได้อาศัย Social ทางเฟซบุ๊ก daneeya mint piwdam ในการติดต่อซื้อขายทุกเรียน โดยจัดส่งให้ถึงมือลูกค้าทางไปรษณีย์ บรรจุใส่กล่องอย่างดี เพื่อที่จะให้สินค้าถึงมือลูกค้าอย่างมีคุณภาพ ไม่เสียหาย หากผลผลิตที่ไม่มีคุณภาพ คือ ดิบ หรืออ่อน ไม่สามารถกินได้ จะจ่ายเงินคืนทันที โดยทุเรียนหลินกระบี่จะใช้วิธีขึ้นไปตัดลูกทุเรียนที่แก่จัดลงมาจากต้น อีก 3 วัน ทุเรียนจะสุก แต่หากลูกค้ายังยืนยันต้องการสินค้าก็จะส่ง สินค้าใหม่ไปให้ ตามความพอใจของลูกค้า ที่ผ่านมาลูกประทับใจในการบริหารและการดูแลหลังการขายเป็นอย่างดี รวมทั้งรสชาติของทุกเรียนหลินกระบี่ที่ไม่เคยทำให้ลูกค้าผิดหวัง
สนใจทุกเรียนหลินกระบี่ ติดต่อได้ที่ สวนดานีญา หมู่ที่ 1 ตำบลเขาคราม อำเภอเมือง จังหวัดกระบี่ ของนางดานีญา ผิวดำ เบอร์โทร 08-1970-3865 และสั่งซื้อได้ทางเฟซบุ๊ก daneeya mint piwdam และเพจสวนทุเรียนดานีญา
ที่มา  สำนักงานประชาสัมพันธ์จังหวัดกระบี่
