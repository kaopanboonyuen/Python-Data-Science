IKEA ผุดนโยบาย ประกาศรับผู้สูงอายุ เข้าทำงานพาร์ทไทม์ หวังช่วยให้มีรายได้ สร้างการเรียนรู้ใหม่ๆ
รายงานข่าวแจ้งว่า เมื่อสัปดาห์ที่ผ่านมาได้เกิดเป็นที่ฮือฮาเป็นอย่างมาก เมื่อ IKEA บริษัทยักษ์ใหญ่จำหน่ายเครื่องเรือนและของใช้ภายในบ้านชื่อดังระดับโลก ได้มีการออกนโยบายประกาศรับสมัครพนักงานพาร์ทไทม์ ให้ผู้สูงอายุเข้าร่วมงานได้ ภายใต้แนวคิด ไม่จัดอายุ วุฒิการศึกษา และประสบการณ์การทำงาน
โดยคุณศิระวีรย์ เนื่องศรี Deputy Store Manager สาขา IKEA บางใหญ่ กล่าวว่า สาเหตุที่เปิดโอกาสให้คนวัยเกษียณได้ร่วมงานกับ IKEA นั้น ก็เพื่อเปิดกว้างเรื่องโอกาสให้พวกเขามีรายได้ และเพิ่มทักษะการเรียนรู้สิ่งใหม่ๆ ซึ่งตอนนี้มีผู้สูงอายุทำงานอยู่ที่ IKEA แล้ว 11 คน แบ่งเป็นอายุ 60 ปีขึ้นไป 2 คน และ วัยเกิน 55 ปี อยู่อีกถึง 9 คน
ทั้งนี้ นอกจาก IKEA ในประเทศไทยแล้วที่รับสมัครผู้สูงอายุเข้าทำงาน IKEA สาขาต่างๆ ทั่วโลก ก็มีการรับสมัครคนงานวัยเกษียณเช่นกัน เพราะถือว่าเป็นนโยบายอันสำคัญยิ่งขององค์กร
ข้อมูลข่าวจาก  brandbuffet
