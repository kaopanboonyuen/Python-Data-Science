นางสาวจิราพร ขาวสวัสดิ์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. น้ำมันและการค้าปลีก จำกัด (มหาชน) หรือ พีทีที โออาร์ เปิดเผยว่า ในช่วงเทศกาลสงกรานต์ตั้งแต่วันที่ 10 – 17 เมษายน 2562 เป็นเวลา 8 วัน พีทีที สเตชั่น กว่า 1,700 แห่งทั่วประเทศ จะไม่ปรับขึ้นราคาน้ำมัน
ทั้งนี้เพื่อเป็นของขวัญสำหรับคนไทย อำนวยความสะดวกผู้เดินทางทั้งท่องเที่ยวและผู้ที่เดินทางกลับภูมิลำเนา และถึงแม้ว่าราคาน้ำมันในตลาดโลกปรับตัวสูงขึ้น และหากราคาน้ำมันในตลาดโลกปรับตัวลดลงจะปรับลดราคาน้ำมันลงอีก
นอกจากนี้ พีทีที สเตชั่น ยังได้จัดพื้นที่อำนวยความสะดวกเพื่อเป็นทั้งจุดพักรถ ห้องน้ำสะอาด ศูนย์อาหาร รวมถึงร้านค้าสะดวกซื้อที่เพิ่มปริมาณสินค้ามากกว่าปกติ รองรับการให้บริการประชาชนที่เดินทางเป็นจำนวนมาก ทุกท่านยังสามารถแวะพักเพื่อผ่อนคลายความเมื่อยล้าจากการเดินทาง แวะเติมพลังทั้งรถและคน
โดยขอให้ทุกท่านวางแผนการเดินทางล่วงหน้าเพื่อช่วยประหยัดน้ำมัน รวมทั้งเดินทางด้วยความปลอดภัยในทุกเส้นทาง และหากมีข้อสงสัยเกี่ยวกับการให้บริการของสถานีบริการน้ำมัน พีทีที สเตชั่น สามารถสอบถามได้ที่ โทร.1365 Contact Center ได้ตลอด 24 ชั่วโมง
