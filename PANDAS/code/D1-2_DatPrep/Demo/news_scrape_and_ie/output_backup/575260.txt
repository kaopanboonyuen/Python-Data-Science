บขส.  จัดโปรโมชั่นพิเศษ เดินทางด้วยรถวีไอพีลดทันที 20% เริ่ม 15 ก.ค. – 30 ก.ย. 60 สามารถใช้ได้ทุกเส้นทางทุกวัน ยกเว้นวันหยุดนักขัตฤกษ์
นายจิรศักดิ์ เยาว์วัชสกุล กรรมการผู้จัดการใหญ่ บริษัทขนส่ง จำกัด (บขส.) กล่าวว่า บขส. จัดโปรโมชั่นพิเศษ “เดินทางด้วยรถวีไอพีลดทันที 20 %” ซึ่งผู้โดยสารที่ซื้อตั๋วโดยสารรถวีไอพี ของ บขส. ทุกเส้นทาง จะได้รับส่วนลด 20 % จากราคาหน้าตั๋ว
สำหรับโปรโมชั่นนี้จะเริ่มตั้งแต่วันที่ 15 กรกฎาคม – 30 กันยายน 2560 เฉพาะรถโดยสารมาตรฐาน (วีไอพี) ม.1 ก. และ ม.4 ก. สามารถใช้เดินทางได้ทุกเส้นทางทุกวัน ยกเว้นวันหยุดนักขัตฤกษ์ และโปรโมชั่นนี้ไม่สามารถใช้กับรถโดยสารที่มีการจำหน่ายตั๋วบนรถ และรถโดยสารระหว่างประเทศ
โดยช่วงระหว่างเดือนกรกฎาคม – สิงหาคม 2560 เป็นช่วงเปิดภาคเรียนของมหาวิทยาลัยหลายแห่ง จึงมีนักศึกษาและผู้ปกครอง เดินทางด้วยรถโดยสารสาธารณะจำนวนมาก ดังนั้นเพื่อแบ่งเบาภาระค่าใช้ จ่ายในการเดินทางให้กับผู้ปกครอง บขส. จึงได้จัดโปรโมชั่นพิเศษนี้ ขึ้น
ทั้งนี้สามารถสอบถามข้อมูลเพิ่มเติมและจองตั๋วรถ บขส. ได้ที่ Call Center 1490 เรียก บขส. ตลอด 24 ชั่วโมง หรือที่ สถานีเดินรถ บขส.ทั่วประเทศ

