วันที่ 9 พ.ย. 260 ที่ผ่านมา บริษัท เซ็นทรัลพัฒนา จํากัด (มหาชน) หรือ CPN มีการเตรียมจัดพิธีเปิดศูนย์กลางไลฟ์สไตล์แห่งใหม่ของจังหวัดสมุทรสาคร  “เซ็นทรัลพลาซา มหาชัย”  วันที่ 23 พ.ย. นี้ อย่างเป็นทางการ ซึ่งถือเป็นศูนย์กลางไลฟ์สไตล์แห่งใหม่ ที่มีพร้อมด้วยสิ่งอำนวยความสะดวกมากมาย อีกทั้งจะช่วยสร้างงาน สร้างรายได้ ช่วยโปรโมทของดีท้องถิ่น และยกระดับการท่องเที่ยวของจังหวัด
ทั้งนี้ CPN ได้ทุ่มงบ 4,750 ล้านบาท ในการเปิด เซ็นทรัลพลาซา มหาชัย  บนที่ดิน 98 ไร่ พื้นที่โครงการรวม 170,000 ตร.ม. เจาะใจกลางพื้นที่ 2 จังหวัดคือ สมุทรสาคร และสมุทรสงคราม บนทำเลยุทธศาสตร์ครอบคลุมพื้นที่เป้าหมายที่มีประชากรโดยรวมกว่า 1.18 ล้านคน รวมทั้งนักท่องเที่ยวทั่วไทยและต่างชาติที่สัญจรไปมาสูงถึง 1.3 ล้านคนต่อปี เนื่องจากเป็นหนึ่งในเส้นทางท่องเที่ยวสำคัญสู่อำเภอหัวหิน จังหวัดประจวบคีรีขันธ์ และแหล่งท่องเที่ยวต่างๆ ในจังหวัดภาคใต้
โดยออกแบบอาคารของศูนย์การค้าทั้งภายนอกและภายในให้เป็น  “มหานาวา”  (MAHANAVA) เรือลำใหญ่กับบรรยากาศของท่าเรือและหมู่บ้านประมงอันเป็นเอกลักษณ์ของสมุทรสาคร ไปจนถึงการมอบความครบครันของสินค้าและไลฟ์สไตล์ สดใหม่นำเทรนด์ของ Lifestyle Destination บนพื้นที่กว่า 6,000 ตร.ม. กับทัพสินค้าแบรนด์ดังหลากหลายสไตล์ และ Dining Destination บนพื้นที่ 10,000 ตร.ม. ตอบรับไลฟ์สไตล์กิน ดื่ม ชิล สำหรับ ทุกคนกับร้านอาหารแนวครอบครัว หรือเบเกอรี่


ขอบคุณภาพจาก   CentralPlaza Mahachai

