กองสลากฯ   เผย มาตรการคุมราคาสลาก ทั้งปรับเพดานการพิมพ์และเลื่อนวันรับออกไปอีก 2 วัน ได้ผล บางพื้นที่ราคาปรับลงเหลือต่ำสุด 50-55 บาท
นายธนวรรธน์ พลวิชัย โฆษกสำนักงานสลากกินแบ่งรัฐบาล เปิดเผยว่า ตั้งแต่วันที่ 1 พฤศจิกายนที่ผ่านมา ทางสำนักงานสลากกินแบ่งรัฐบาลได้ออกมาตรการแก้ไขสลากฯ เกินราคา โดยการเพิ่มเพดานการพิมพ์สลากฯ จากเดิมผลิต 71 ล้านใบ เป็น 80 ล้านใบ และเลื่อนวันรับสลากฯ ทั้งระบบตัวแทนจำหน่ายและระบบซื้อจองสลากฯ ล่วงหน้าออกไปจากกำหนดเดิม 2 วัน เพื่อลดโอกาสการนำสลากฯ ไปรวมชุด

ทั้งนี้ จากผลการดำเนินการตามมาตรการดังกล่าวทำให้ราคาสลากฯ ในหลายพื้นที่ปรับลดลง เฉลี่ยมาอยู่ที่ใบละ 75-80 บาท ราคาต่ำสุดใบละ 50-55 บาท และสลากฯรวมชุดมีจำนวนลดลง และราคาถูกลง
อย่างไรก็ตาม สำนักงานสลากฯ จะเดินหน้ามาตรการดังกล่าวต่อไป พร้อมประเมินผลภายใน 4 งวดต่อจากนี้ โดยทางสำนักงานสลากฯ ยังไม่ได้สรุปว่าจะออกสลากฯรวมชุดเองหรือไม่ โดยขอดูผลจากมาตรการปัจจุบันก่อนว่าได้ผลมากน้อยเพียงใด
