นายสมชาย ปัญญ์เอกวงศ์ ประธานฝ่ายส่งเสริมอาชีพและการจ้างงาน สมาคมคนพิการทุกประเภทแห่งประเทศไทย เปิดเผยว่า ช่วงใกล้เทศกาลสงกรานต์ที่จะมาถึง การจำหน่ายสลากกินแบ่งรัฐบาลในงวดวันที่ 16 เมษายนนี้ จะมียอดขายไม่ดีเหมือนทุกงวดเพราะมีวันหยุดหลายวัน และหลายคนจะต้องเดินทางกลับภูมิลำเนา

ทั้งนี้จึงคาดการณ์ว่า ยอดขายจะลดลงประมาณ 20% ซึ่งหากความต้องการสลากฯ น้อย จะทำให้ราคาสลากฯ ปรับลดราคาลงเหลือใบละ 75 บาท
ขณะที่ ผู้ช่วยศาสตราจารย์ธนวรรธน์ พลวิชัย กรรมการสลากกินแบ่งรัฐบาล มองว่า ความต้องการสลากฯ ในช่วงสงกรานต์ปีนี้จะเพิ่มขึ้นที่ 80 ล้านใบ จากปีที่แล้ว 60 ล้านใบ ซึ่งแตกต่างจากทุกปีที่ความต้องการช่วงสงกรานต์จะลดลง เนื่องจากกระแสความนิยมสลากฯ รวมชุดของผู้บริโภคที่มักหาซื้อสลากฯ รวมชุด 2-5 ใบ ซึ่งมีสัดส่วน 70% ของจำนวนสลากฯ ทั้งหมด แต่ยืนยันว่าจะควบคุมดูแลไม่ให้ขายเกินราคา

