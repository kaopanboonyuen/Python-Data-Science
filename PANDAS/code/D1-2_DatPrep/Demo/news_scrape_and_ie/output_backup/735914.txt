จากกรณีที่รัฐบาลได้อนุมัติเงินช่วยเหลือผู้มีบัตรสวัสดิการแห่งรัฐตามมาตรการพยุงเศรษฐกิจกลางปี 2562 ผ่านบัตรสวัสดิการแห่งรัฐ แต่ปรากฎว่ามีผู้มีบัตรสวัสดิการแห่งรัฐที่เข้าหลักเกณฑ์ ยังไม่ได้รับเงินจากมาตรการบรรเทาภาระค่าใช้จ่ายของพ่อแม่ช่วงเปิดเทอม จำนวน 500 บาท ต่อบุตร 1คน และมาตรการบรรเทาภาระค่าครองชีพให้แก่เกษตรกร จำนวน 1,000 บาท
กรณีนี้  สำนักประชาสัมพันธ์เขต 6  ได้เผยแพร่ข้อมูลว่า สามารถส่งเอกสารไปตรวจสอบและรอรับเงินย้อนหลังได้ โดยได้รับคำแนะนำจากเจ้าหน้าที่สำนักนโยบายเศรษฐกิจมหภาค สำนักงานเศรษฐกิจการคลัง โทร.02-2739020#3279, 3224 ให้ปฏิบัติดังนี้
1. มาตรการบรรเทาภาระค่าใช้จ่ายของพ่อแม่ช่วงเปิดเทอม จำนวน 500บาท ต่อบุตร 1คน
2. มาตรการบรรเทาภาระค่าครองชีพให้แก่เกษตรกร จำนวน 1,000 บาท
ทั้ง 2 กรณีขอให้ส่งเอกสาร โดยระบุดังนี้
กรุณาส่ง ผู้อำนวยการศูนย์เทคโนโลยีสารสนเทศและการสื่อสาร สำนักงานปลัด กระทรวงการคลัง  ซอยอารีสัมพันธ์ แขวงและเขตพญาไท กรุงเทพฯ 10400
วงเล็บมุมซองส่งเอกสารเพิ่มเติมกรณีเงินช่วยเหลือเปิดเทอม หรือ เงินช่วยเหลือเกษตรกรอย่างใดอย่างหนึ่ง
โดยหลังจากเจ้าหน้าที่ได้รับเรื่องจะดำเนินการตรวจสอบคุณสมบัติ แล้วจึงจะทำการโอนเงินเข้าในบัตรสวัสดิการแห่งรัฐให้ อาจต้องใช้ระยะเวลาดำเนินการประมาณ 1-2 เดือนหรือนานกว่านั้น หลังจากได้รับเอกสาร
ที่มา:  สำนักประชาสัมพันธ์เขต 6
