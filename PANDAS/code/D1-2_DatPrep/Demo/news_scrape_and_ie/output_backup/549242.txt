ครม.  อนุมัติงบ 11,668 ล้าน ให้ กฟภ.วางระบบไฟฟ้าใต้ดิน โดยจะเริ่มนำร่องในพื้นที่ 4 หัวเมืองใหญ่
นายกอบศักดิ์ ภูตระกูล ผู้ช่วยรัฐมนตรีประจำสำนักนายกรัฐมนตรี  เปิดเผยภายหลังการประชุมคณะรัฐมนตรี ในวันนี้ (14 ก.พ.) ว่า ที่ประชุมได้อนุมัติวงเงิน 11,668 ล้านบาท ให้การไฟฟ้าส่วนภูมิภาค หรือ กฟภ. พัฒนาระบบไฟฟ้าหัวเมืองใหญ่ จ.เชียงใหม่ โคราช พัทยา และ หาดใหญ่ โดยเป็นพื้นที่นำร่องในการใช้ระบบสายไฟฟ้าใต้ดิน

ทั้งนี้ จะใช้แหล่งเงินกู้ในประเทศวงเงิน 8,750 ล้านบาท และส่วนที่เหลือใช้เงินรายได้ของทางการไฟฟ้าส่วนภูมิภาคเอง อย่างไรก็ตาม หลังการวางระบบนำร่องทั้ง 4 เมืองแล้วเสร็จ จะนำร่องเพิ่มเติมในอีก 8 หัวเมืองสำคัญ ตามแผนพัฒนาเศรษฐกิจสังคมแห่งชาติฉบับ 12

