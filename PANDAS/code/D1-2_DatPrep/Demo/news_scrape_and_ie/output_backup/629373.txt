วันนี้(29 มี.ค.) ผู้สื่อข่าวรายงานว่า คนทำเครื่องไฟฟ้าปั่นงานเลี้ยงงานบุญตามเทศกาล ได้ทำการเลี้ยงกบสร้างเป็นอาชีพเสริมสร้างรายได้ดี เตรียมเพิ่มบ่อกบเพราะพันธ์ลูกกบขาย พร้อมรับซื้อกบจากบ่อเพื่อนบ้านนำไปขายต่อให้ลูกค้าขาจรและขาประจำ
นายประยงค์ เงินวงษ์ อายุ 50 ปี ชาวบ้านหมู่ 3 ตำบลสามง่าม อำเภอโพธิ์ทอง จังหวัดอ่างทอง เจ้าของเครื่องไฟขยายเสียงที่รับจ้างตามงานต่าง ๆ ในจังหวัดอ่างทอง ได้หันมาเลี้ยงกบในบ่อปูนขายเป็นอาชีพเสริม พบว่ามีรายได้ดีกว่างานประจำ และ เตรียมที่จะขยายบ่อกบแบบครบวงจร ทั้งเพาะพันธุ์ขายลูกกบ เลี้ยงกบ และเป็นพ่อค้าคนกลางรับชื้อกบนำไปจำหน่ายให้ลูกค้าขาประจำที่มีการสั่งชื้อมาตลอดทั้งปี

ด้านนายประยงค์ กล่าวว่า ตนเองเป็นเจ้าของเครื่องไฟขยายเสียง ที่รับจ้างตามงานต่าง ๆ ทั่วไป ได้หันมาเลี้ยงกบขาย เป็นอาชีพเสริมได้ประมาณ 2 ปี โดยการลงทุนทำบ่อปูนขนาดกว้างและยาว 5 เมตร สูง 1.20 เมตร จำนวน 3 บ่อ พร้อมซื้อลูกกบมาในราคาตัวละ 1.50 บาท จำนวน 6,000 ตัว เลี้ยงกบไปประมาณ 3 เดือน กบมีขนาด 4 – 5 ตัว ต่อ 1 กิโลกรัม จึงได้ทยอยจับไปขายส่ง ในราคา 50 – 60 บาท ต่อกิโลกรัม ที่ผ่านมา 3 เดือน มีรายได้กว่า 50,000 บาท เมื่อหักค่าลงทุนไปแล้วก็มีกำไรหลายหมื่นบาท
ซึ่งนับว่าเป็นอาชีพเสริมที่ทำเงินได้อย่างดีและในช่วงนี้ตนก็เตรียมขยายบ่อกบเพิ่มขึ้นอีก 3 บ่อ และเตรียมที่จะนำแม่พันธุ์กบมาเพาะขายลูก ทั้งออกรับซื้อกบจากเพื่อนบ้าน นำไปขายต่อนับว่าเป็นการสร้างรายได้เสริมที่ดี สำหรับผู้สนใจสามรถสอบถามเพิ่มเติมได้ที่เบอร์โทรศัพท์ 089-2403000 และ 098-4679575
