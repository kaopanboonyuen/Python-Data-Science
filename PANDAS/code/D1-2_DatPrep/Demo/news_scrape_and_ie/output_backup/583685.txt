ท่าอากาศยานไทย  ได้รับรางวัลเกียรติยศในฐานะผู้นำองค์กรที่มีมูลค่าแบรนด์สูงสุด Thailand’s Top Corporate Brand Value 2017
นายนิตินัย ศิริสมรรถการ  กรรมการผู้อำนวยการใหญ่ ทอท.กล่าวว่า เมื่อวันที่ 16 สิงหาคม 2560 ทอท.ได้รับมอบรางวัลเกียรติยศองค์กรที่มีมูลค่าแบรนด์สูงสุด Thailand’s Top Corporate Brand Value 2017 ในหมวดธุรกิจขนส่งและโลจิสติกส์ประจำปี 2560 จากคณะพาณิชยศาสตร์และการบัญชี จุฬาลงกรณ์มหาวิทยาลัยโดยมีพิธีมอบรางวัลที่ตลาดหลักทรัพย์แห่งประเทศไทย
ทั้งนี้ ทอท. มุ่งมั่นดำเนินธุรกิจด้วยการนำหลักธรรมาภิบาลมาเป็นเกณฑ์ในการบริหารจัดการองค์กร ซึ่งจะเห็นได้จากการที่ ทอท.นำโครงการพัฒนาท่าอากาศยานสุวรรณภูมิระยะที่ 2 เข้าเป็นหนึ่งในโครงการความโปร่งใสในการก่อสร้างภาครัฐ รวมถึงการได้รับคัดเลือกเป็นสมาชิก Dow Jones Sustainability Indices (DJSI) ติดต่อกันเป็นปีที่ 2 ตั้งแต่ปี 2558
และได้รับการคัดเลือกเป็นสมาชิกกลุ่มหลักทรัพย์ที่มีการดำเนินงานแบบยั่งยืนหรือหุ้นยั่งยืน มาโดยตลอดตั้งแต่ปี 2558 จนถึงปัจจุบัน แสดงให้เห็นว่า ทอท.ดำเนินธุรกิจความรับผิดชอบต่อสังคม สิ่งแวดล้อม และผู้มีส่วนได้ส่วนเสีย ควบคู่ไปกับการสร้างผลประกอบการที่ดี ซึ่งทำให้เกิดประโยชน์สูงสุดต่ออุตสาหกรรมด้านการคมนาคมที่เป็นกลไกสำคัญในการสร้างความมั่นคง มั่นคั่งทางเศรษฐกิจของประเทศ
