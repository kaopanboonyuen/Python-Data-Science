แอร์พอร์ตลิงก์  จัดแคมเปญพิเศษต้อนรับเทศกาล  ‘สงกรานต์’  ให้ผู้สูงอายุ 60 ปีขึ้นไป ใช้บริการฟรี วันที่ 13 เม.ษ. นี้
นายวิสุทธิ์ จันมณี กรรมการ และรักษาการกรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด หรือผู้ให้บริการรถไฟฟ้าแอร์พอร์ต เรล ลิงก์  เปิดเผยว่า เพื่อเป็นการต้อนรับเทศกาลสงกรานต์ และเพื่อตระหนักถึงความสำคัญของผู้สูงวัยเนื่องในวันผู้สูงอายุแห่งชาติ บริษัทฯ จึงเปิดโอกาสให้ผู้สูงอายุที่มีอายุ 60 ปีขึ้นไป

ใช้บริการรถไฟฟ้าแอร์พอร์ต เรล ลิงก์ ฟรี ในวันที่ 13 เมษายน 2560 ตลอดวัน ตั้งแต่เวลา 06.00 – 24.00 น. เพียงนำบัตรประจำตัวประชาชนไปแสดงต่อเจ้าหน้าที่ประจำสถานีบริเวณห้องจำหน่ายตั๋วโดยสาร อย่างไรก็ตามหากมีข้อสงสัยสามารถติดต่อสอบถามข้อมูลและเงื่อนไขเพิ่มเติมได้ที่หมายเลข Call Center 1690
หรือ ติดตามข่าวสาร กิจกรรม เส้นทางเดินรถและโปรโมชั่นต่างๆของรถไฟฟ้าแอร์พอร์ต เรล ลิงก์ ผ่านทาง www.srtet.co.th, www.facebook.com/AirportRailLink , Twitter : Airport Rail Link และ Instagram : Airport Rail Link
