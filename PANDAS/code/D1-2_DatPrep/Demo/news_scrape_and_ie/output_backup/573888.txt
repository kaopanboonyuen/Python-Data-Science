รฟม.  คืนผิวจราจรห้าแยกลาดพร้าว โดยปรับแนวคอนกรีตเป็นการชั่วคราว เพื่ออำนวยความสะดวกแก่ประชาชนและบรรเทาผลกระทบด้านการจราจร
นายสุรเชษฐ์ เหล่าพูลสุข ผู้ช่วยผู้ว่าการรถไฟฟ้าขนส่งมวลขนแห่งประเทศไทย หรือ รฟม.  ในฐานะผู้อำนวยการโครงการรถไฟฟ้าสายสีเขียว (เหนือ) ช่วงหมอชิต-สะพานใหม่-คูคต ได้แจ้งความคืบหน้าโครงการว่าปัจจุบันโครงการมีความคืบหน้าเป็นไปตามแผนงาน
โดยในส่วนของการก่อสร้างทางวิ่งรถไฟฟ้าข้ามทางยกระดับดอน บริเวณห้าแยกลาดพร้าว บริษัท อิตาเลียนไทย ดีเวล๊อปเมนต์ จำกัด (มหาชน) ผู้รับจ้างก่อสร้างงานโยธา สัญญาที่ 1 ช่วงหมอชิต – สะพานใหม่ ได้เข้าพื้นที่แบ่งการก่อสร้างเป็น 5 โซน ประกอบด้วย โซน A บริเวณห้าแยกลาดพร้าว ถึงทางยกระดับดอนโซน B ใต้ทางยกระดับดอนเมืองโซน C และ Dหน้าสวนจตุจักร ถึงสำนักงานใหญ่ธนาคารทหารไทย และ โซน E หน้าสำนักงานใหญ่ทหารไทย ถึง ทางวิ่งรถไฟฟ้าสถานีหมอชิต
ทั้งนี้ ในส่วนของโซน C และ D ผู้รับจ้างฯได้ดำเนินงานเจาะเสาเข็มทางวิ่งรถไฟฟ้าแล้วเสร็จตามแผนงาน จึงได้ดำเนินการขยับแนวคอนกรีตป้องกันเป็นการชั่วคราว เพื่อเพิ่มผิวจราจรอำนวยความสะดวกและบรรเทาผลกระทบด้านการจราจรแก่ประชาชนเฉพาะในเวลาเร่งด่วน โดยขยับเข้าประมาณ 0.80 เมตร สำหรับการก่อสร้างทางวิ่งรถไฟฟ้าข้ามทางยกระดับดอนเมือง บริเวณห้าแยกลาดพร้าวนั้น ตามแผนงานคาดว่าจะแล้วเสร็จประมาณปลายปี 2561
