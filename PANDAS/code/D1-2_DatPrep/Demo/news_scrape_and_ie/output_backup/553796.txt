เอาใจคนอยากมีบ้าน!  ธอส.  ออกโปรโมชั่นอัดดอกเบี้ยพิเศษสำหรับบ้านราคา 1.5 ล้านขึ้นไป ชี้ เพิ่มฐานลูกค้ารายได้ปานกลาง
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.)  เปิดเผยว่า ปัจจุบันประชาชนยังมีความต้องการที่อยู่อาศัยในระดับราคา 2.5 ล้านบาทขึ้นไป และเพื่อเป็นการตอบโจทย์ความต้องการของกลุ่มที่ยังมีกำลังซื้อ ธนาคารจึงได้เตรียมกรอบวงเงิน 20,000 ล้านบาท จัดทำโครงการสินเชื่อบ้านสบายใจ สำหรับลูกค้าที่ต้องการขอสินเชื่อวงเงินขอกู้ไม่ต่ำกว่า 2.5 ล้านบาทขึ้นไป

โดยอัตราดอกเบี้ยปีที่ 1-3 เท่ากับ MRR-3.15% ต่อปี ปีที่ 4 จนถึงตลอดอายุสัญญากู้ กรณีลูกค้าสวัสดิการ อัตราดอกเบี้ย MRR-1.00% ต่อปี กรณีลูกค้ารายย่อย อัตราดอกเบี้ย MRR-0.50% ต่อปี ให้กู้เพื่อซื้อ ปลูกสร้าง ต่อเติม ซ่อมแซม และไถ่ถอนจำนองจากสถาบันการเงินอื่น ยื่นคำขอกู้ได้ตั้งแต่วันที่ 16 มีนาคม 2560 และทำนิติกรรมภายในวันที่ 30 มิถุนายน 2560
นอกจากนี้ยังมี โครงการบ้าน ธอส. อุ่นใจ ปี 2560 กรอบวงเงิน 5,000 ล้านบาท สำหรับลูกค้าวงเงินขอกู้ไม่ต่ำกว่า 1.5 ล้านบาทขึ้นไป อัตราดอกเบี้ยปีที่ 1-2 เท่ากับ 3.50% ต่อปี ปีที่ 3 เท่ากับ 4.75% ต่อปี ปีที่ 4 จนถึงตลอดอายุสัญญากู้ กรณีลูกค้าสวัสดิการ อัตราดอกเบี้ย MRR-1.00% ต่อปี
กรณีลูกค้ารายย่อยอัตราดอกเบี้ย MRR-0.50% ต่อปี และกรณีซื้ออุปกรณ์ที่เกี่ยวเนื่อง ซึ่งผลิตภัณฑ์สินเชื่อใหม่ทั้ง 2 โครงการ ถือเป็นส่วนหนึ่งของการดำเนินงานภายใต้กลไก Business Solution เพื่อเป็นทางเลือกสำหรับกลุ่มผู้มีรายได้ปานกลางขึ้นไป
