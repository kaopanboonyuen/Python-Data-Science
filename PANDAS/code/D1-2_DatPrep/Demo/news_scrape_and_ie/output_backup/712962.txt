กลุ่มสายการบินแอร์เอเชีย ระงับการจำหน่ายตั๋วผ่าน ช่องทางการจัดจำหน่ายออนไลน์ Traveloka จากสาเหตุที่เที่ยวบินของ “สายการบินแอร์เอเชีย อินโดนีเซีย” ได้หายไปจากช่องทางการจองตั๋วโดยสารของ Traveloka เป็นครั้งที่ 2 ในรอบ 2 สัปดาห์ที่ผ่านมา ซึ่งกลุ่มสายการบินแอร์เอเชียไม่ได้รับการสื่อสารใดๆ จากตัวแทนจำหน่ายดังกล่าว ทั้งนี้ผู้โดยสารแอร์เอเชียสามารถสำรองที่นั่งได้ทาง www.airasia.com และช่องทางจำหน่ายอื่นๆ
แดนดี้ คูรเนียวัน ประธานอำนวยการ สายการบินแอร์เอเชีย อินโดนีเซีย กล่าวว่า ช่วงที่ผ่านมา แอร์เอเชียได้ตรวจสอบในช่องทางสื่อสังคมออนไลน์ต่างๆ พบว่ามีผู้โดยสารที่ต้องการจะจองเที่ยวบินของแอร์เอเชีย แต่ค้นหาไม่พบเที่ยวบินใน Traveloka และไม่ได้รับข้อมูลสื่อสารที่ชัดเจนจากเหตุการณ์ดังกล่าว ทำให้กลุ่มสายการบินแอร์เอเชีย จึงจำเป็นต้องตัดสินใจระงับการจัดจำหน่ายเที่ยวบินทั้งหมดในเครือข่ายออกจากช่องทางของ Traveloka ซึ่งจะมีผลในทันที ทั้งนี้ ผู้โดยสารที่ได้สำรองที่นั่งผ่าน Traveloka ไปแล้ว ยังสามารถเดินทางได้ตามปกติ
