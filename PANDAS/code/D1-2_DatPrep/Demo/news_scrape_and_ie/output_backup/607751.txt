ตลท.  ชี้ มูลค่าหลักทรัพย์ตามราคาตลาดปี 60 โต 16.63% แตะ 17 ล้านล้าน ขณะที่จำนวนนักลงทุนใหม่เพิ่มขึ้น 1.49 ล้านคน
ตลาดหลักทรัพย์แห่งประเทศไทย (ตลท.) เปิดเผยข้อมูลสถิติการซื้อขายหลักทรัพย์ตลอดปี 2560 ว่า ดัชนี SET INDEX ในวันทำการสุดท้ายของปี 2560 (29 ธ.ค.)ปิดตลาดมาอยู่ที่ 1,753.71 จุด ปรับตัวเพิ่มขึ้น 13.66 % เทียบกับวันสุดท้ายของปี 2559 ซึ่งปิดตลาดที่ 1,542.94 จุด
ขณะที่มูลค่าการซื้อขายเฉลี่ยต่อวันอยู่ที่ 47,755.37 ล้านบาท ปรับตัวลดลง 4.95% เทียบกับปี 2559 ที่มีมูลค่าการซื้อขายเฉลี่ยต่อวันอยู่ที่ 50,244.97 ล้านบาท ส่วนจำนวนบริษัทที่จดทะเบียนในตลาดเพื่อซื้อขายหุ้นรายใหม่ ในปี 2560 มีจำนวนทั้งสิ้น 22 บริษัท
อย่างไรก็ตาม มูลค่าหลักทรัพย์ตามราคาตลาดในปี 2560 ปรับตัวขึ้น 16.63% โดยมีมูลค่าหลักทรัพย์ตามราคาตลาด จำนวน 17,587,433.31 ล้านบาท ขณะที่ในปี 2559 อยู่ที่ 15,079,272.11 ล้านบาท ทั้งนี้ จำนวนลูกค้าที่เปิดบัญชี ณ วันที่ 30 พ.ย.2560 มีทั้งสิ้น 1,496,421 ราย
