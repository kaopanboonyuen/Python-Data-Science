อนุทินมีชื่อเป็นผู้ถือหุ้นรายใหญ่ของ 2 บริษัท ได้แก่
สำหรับ  บริษัท ซิโน-ไทย เอ็นจีเนียริ่งแอนด์คอนสตรัคชั่น จำกัด (มหาชน)  หรือ STEC เป็นบริษัทประกอบธุรกิจรับเหมาก่อสร้างตั้งแต่โครงการขนาดกลางไปจนถึงโครงการขนาดใหญ่ ทั้งภาครัฐและเอกชน โดยแบ่งเป็น 2 ประเภทใหญ่ๆ ได้แก่ งานโยธาและงานเครื่องกล ทั้งงานก่อสร้างด้านสาธารณูปโภค  งานด้านอาคาร งานด้านพลังงาน งานด้านอุตสาหกรรม และงานด้านสิ่งแวดล้อม
ซิโน-ไทย ก่อตั้งเมื่อปี พ.ศ. 2505 โดย ชวรัตน์ ชาญวีรกูล อดีตรัฐมนตรีและหัวหน้าพรรคภูมิใจไทย ผู้เป็นบิดาของอนุทิน  โดยเริ่มจากเป็นห้างหุ้นส่วนจำกัด ทุนจดทะเบียน 500,000 บาท  ดำเนินธุรกิจแปรสภาพโครงสร้างเหล็กที่ใช้เทคนิคการเชื่อมและดัดแปลงขั้นพื้นฐาน
ในปี พ.ศ. 2510 เติบโตจนเข้าสู่รูปแบบบริษัท และขยายธุรกิจสู่งานก่อสร้างโรงงานอุตสาหกรรม กระทั่งในปี พ.ศ. 2536 ได้แปรสภาพเป็นบริษัทมหาชน และเป็นบริษัทรับเหมาก่อสร้างรายแรกที่เข้าจดทะเบียนในตลาดหลักทรัพย์แห่งประเทศไทย ด้วยทุนจดทะเบียน 300 ล้านบาท
อนุทินผู้เป็นทายาท เข้ามาสืบทอดกิจการ หลังเรียนจบด้านวิศวกรรมศาสตร์กลับจากสหรัฐอเมริกาสักระยะ โดยเริ่มจากตำแหน่งผู้จัดการทั่วไป ก่อนขึ้นมาดำรงตำแหน่งกรรมการผู้จัดการ ระหว่างปี พ.ศ. 2538-2547
ในช่วงวิกฤตเศรษฐกิจ ช่วงปี พ.ศ. 2540 ซิโน-ไทย ต้องล้มละลายจากการลอยตัวค่าเงินบาท แต่หลังจากนำบริษัทเข้าสู่กระบวนการปรับโครงสร้างหนี้ ท้ายที่สุดอนุทินก็ใช้เวลาเพียง 3 ปี ปลดสถานะล้มละลาย และทำให้ ซิโน-ไทย ก้าวขึ้นมาเป็นบริษัที่มีความมั่นคง 1 ใน 3 ของประเทศ
ปัจจุบัน แม้ถอยออกมาจากอาณาจักร ซิโน-ไทย นานแล้ว แต่ร่มเงาของอนุทินก็ยังปกคลุมที่นี่อยู่ และยังคงมีห้องทำงานอยู่บนชั้น 25 ของอาคาร ซิโน-ไทย
รายชื่อผู้ถือหุ้นใหญ่ซิโน-ไทย 3 ลำดับก่อนหน้าอนุทิน ได้แก่
ทั้งนี้ เมื่อวันที่ 14 มิถุนายน พ.ศ. 2559 กลุ่มชาญวีรกูลมีการโยกหุ้น 15.35% ให้ บริษัท ซี.ที.เวนเจอร์ ถือแทน  โดยนางสาวนัยน์ภัค ชาญวีรกูล และนายเศรณี ชาญวีรกูล ซึ่งเป็นลูก 2 คนของอนุทิน ขายหุ้น STEC จำนวนคนละ 117,043,394 หุ้น หรือคิดเป็นสัดส่วนคนละประมาณ 7.67% รวมจำนวนทั้งสิ้น 15.35% ผ่านทางตลาดหลักทรัพย์แห่งประเทศไทย (ตลท.) ผ่าน บลจ. กสิกรไทย โดยขายให้แก่บริษัท ซี.ที. เวนเจอร์ จำกัด ซึ่งนางสาวนัยน์ภัคและนายเศรณีถือหุ้นอยู่คนละ 49.99%
ณ สิ้นปี 2561 ซิโน-ไทย มีงานก่อสร้างคงเหลือในมือรวม 105,200 ล้านบาท  สำหรับงานก่อสร้างภาครัฐ เป็นงานก่อสร้างระบบสาธารณูปโภคขั้นพื้นฐาน เช่น รถไฟฟ้าขนส่งมวลชน รถไฟทางคู่ ทางหลวง งานก่อสร้างอาคารขนาดใหญ่ รวมทั้งอาคารรัฐสภาแห่งใหม่ และอาคารกระทรวงการคลังแห่งใหม่
ผลประกอบการของ ซิโน-ไทย
สัดส่วนรายได้ของซิโน-ไทยปี 2561
ส่วน บริษัท เอสทีพี แอนด์ ไอ จำกัด (มหาชน) หรือ  STPI   ก่อตั้งขึ้นในปี พ.ศ. 2518 โดยเป็นบริษัทในเครือของ ซิโน-ไทย  ประกอบธุรกิจแปรรูปผลิตภัณฑ์เหล็กและโครงสร้างเหล็ก ผลิตและติดตั้งโครงสร้างเหล็ก งานประกอบและเชื่อมท่อ งานประกอบโรงงานสำเร็จรูป สำหรับโรงงานอุตสาหกรรมขนาดใหญ่ โดยกลุ่มลูกค้าหลัก คือ เจ้าของโครงการ และผู้รับเหมา
ผลประกอบการของ STPI
