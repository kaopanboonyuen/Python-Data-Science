บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (5 ก.ค.) ว่า แนวโน้มตลาด  หุ้นไทย  มีมุมมองเป็นกลาง คาดดัชนีแกว่งตัวในกรอบ 1,620 – 1,640 จุด เนื่องจากภาวะตลาดขาดปัจจัยใหม่กระตุ้นการลงทุน โดยแม้ว่าจะได้แรงหนุนจากการ Preview งบ 2Q18 ที่เริ่มประกาศในช่วงกลางเดือนก.ค. นำโดยกลุ่มธนาคาร ประกอบกับราคาน้ำมันที่ทรงตัวระดับสูงเหนือ 74 US/Barrel ซึ่งเป็นบวกต่อกลุ่มพลังงาน

อย่างไรก็ตามความกังวล Trade war ระหว่างสหรัฐกับจีนยังคงเป็นแรงกดดันต่อทิศทางการลงทุนทั่วโลกโดยวันพรุ่งนี้ 6 ก.ค. สหรัฐเตรียมเรียกเก็บภาษี 25% ต่อสินค้านำเข้าจากจีนล็อตแรก 818 รายการ มูลค่า 3.4 หมื่นล้านดอลลาร์ ในขณะที่จีนจะเก็บภาษี 25% ต่อสินค้าสหรัฐ 545 รายการมูลค่า 3.4 หมื่นล้านดอลลาร์เช่นกัน (ส่วนสินค้าล็อตที่สองที่จะเก็บภาษีกำลังอยู่ระหว่างการพิจารณา)
นอกจากนี้ Fund Flow ต่างชาติที่ไหลออกต่อเนื่อง ( Net sell 1.8 แสนลบ. YTD.) รวมถึงแนวโน้มเงินบาทที่อ่อนค่าจะกดดันให้ดัชนีผันผวนต่อไป
กลยุทธ์การลงทุนวันนี้ Selective Buy กลุ่มธนาคารขนาดใหญ่ (BBL KBANK SCB KTB) ได้ประโยชน์จากทิศทางดอกเบี้ยขาขึ้นในครึ่งปีหลัง BANPU ราคาถ่านหินกำลังขึ้นทดสอบ High ในรอบ 6 ปีครึ่งล่าสุด 116.5 US/Ton 
กลุ่มพลังงาน ( PTTEP, PTT ) ราคาน้ำมันดิบดีดตัวขึ้นสูงสุดในรอบ 3 ปีครึ่งเหนือ 74 US/Barrel KCE DELTA HANA CPF GFPT EPG
อานิสงส์เงินบาทอ่อนค่าล่าสุด 33.1 Bath/USD PSL TTA อานิสงส์ค่าระวางเรือทำ High ในรอบ 7 เดือนล่าสุด 1,567 จุด กลุ่มปันผลครึ่งปีเด่น ADVANC, INTUCH, KKP, QH, LH และ SPALI
หุ้นแนะนำวันนี้ IVL (ปิด 56.75 ซื้อ/เป้า 75) คาดกำไรสุทธิ 1Q18 เพิ่มขึ้นทำสถิติสูงสุดเป็นประวัติการณ์ที่ระดับ 7.5 พันล้านบาทเพิ่มขึ้น 29%qoq และ 155%yoy จากปริมาณขายและสเปรดมาร์จิ้นที่เพิ่มขึ้น, BDMS (ปิด 26 ซื้อ/เป้า 27.5) ผ่านพ้นช่วงลงทุนมาแล้ว และกำลังจะเข้าสู่ช่วงเก็บเกี่ยวผลกำไร
ขณะที่ธุรกิจเริ่มเข้าสู่ช่วง High season, KKP (ปิด 69.75 ซื้อ/เป้า 85) ผลกำไรยังโดดเด่น คาด 2Q18 มีกำไรสุทธิประมาณ 1,437 ล้านบาทเพิ่มขึ้น 21%yoy และยังเป็นหุ้นที่จ่ายปันผลสูงสุดของกลุ่มธนาคาร (ประมาณ 7-7.5%)
