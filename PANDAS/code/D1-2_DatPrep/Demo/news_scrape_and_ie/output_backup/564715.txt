สคบ.มีมติให้โคเรียคิง หยุดโฆษณากระทะ หลังผลพิสูจน์ไม่เป็นไปตามโฆษณา ชี้เกิดความเสียหายต่อสังคม ลดราคาลงเกินจริง
รายงานข่าวแจ้งว่า วันนี้ (17 พ.ค. 60) ที่สำนักงานคณะกรรมการคุ้มครองผู้บริโภค (สคบ.) นายวีระพงษ์ บุญโญภาส ประธานคณะกรรมการขายตรงเเละการตลาดเเบบตรง สคบ. ได้ออกมาเปิดเผยถึงความคืบหน้า การตั้งข้อสังเกตกรณีกระทะยี่ห้อโคเรียคิง (Korea King) ตั้งราคาขายเเละมีคุณสมบัติของผลิตภัณฑ์ไม่ตรงกับข้อเท็จจริง หลังจากมีการผ่าพิสูจน์จากผู้เชี่ยวชาญ ว่า
จากการประชุมของคณะกรรมการพบว่า การโฆษณาในราคา 1.5 หมื่นเเละ 1.8 หมื่นบาท เป็น Fake Original Price หรือการปลอมราคาจริง ขณะที่การโฆษณาคุณสมบัติถือเป็นการโฆษณาที่ไม่เป็นธรรมต่อผู้บริโภคเนื่องจากไม่มีข้อพิสูจน์ว่าเป็นเช่นนั้น ส่งผลต่อการเเข่งขันที่ไม่เป็นธรรมทางการค้า เกิดความเสียหายต่อสังคม เพราะการลดราคาจนเกิดเเรงจูงใจต่อผู้บริโภคอย่างมาก คณะกรรมจึงมีมติสั่งห้ามโฆษณาโดยมีผลทันที
ขณะที่ประเด็นเรื่องการเคลือบ 8 ชั้นเเละความลื่นไหล 300% ยังไม่ชัดเจน โดยขณะนี้ต้องรอผลตรวจสอบเป็นการทางอีกครั้ง ส่วนเรื่องบทลงโทษยังไม่ได้พิจาณาอย่างจริงจัง
