ประชาชนแห่ซื้อสินค้างาน สหกรุ๊ป แฟร์ ครั้งที่ 21แน่น ผู้จัดคาด เงินสะพัดกว่า 300 ล้านบาท
บรรยากาศงานสหกรุ๊ป แฟร์ ครั้งที่ 21″ ณ ศูนย์การประชุมแห่งชาติสิริกิติ์ จัดขึ้นระหว่างวันที่ 29 มิถุนายน – 2 กรกฎาคม 2560 ล่าสุดเป็นไปอย่างคึกคักประชาชนให้ความสนใจเดินทางมาเลือกซื้อสินค้าอุปโภค-บริโภคเป็นจำนวนมาก โดยทาง บริษัท สหพัฒนพิบูล จำกัด (มหาชน) ผู้จัดจำหน่ายสินค้าอุปโภค-บริโภค ได้นำสินค้าแบรนด์ดัง คุณภาพดี ราคาพิเศษ มาให้เลือกกว่า 1,000 บูธมี สินค้ากว่า 1,000 รายการ อาทิ เครื่องสำอาง เครื่องหนัง สิ่งทอ รองเท้า เครื่องใช้ภายในบ้าน เสื้อผ้า อาหารและเครื่องดื่ม เครื่องใช้ไฟฟ้า และเครื่องกีฬา สำหรับโซนที่ประชาชนให้ความสนใจเลือกซื้อสินค้ามากสุดจะเป็นโซนC ซึ่งเป็นอาหารและของใช้จำเป็น
อย่างไรก็ตาม งานในครั้งนี้จัดขึ้นทั้งหมด 4 วันสินค้าในงานมีสินค้าลดราคาตั้งเเต่ 30-80% มาให้ประชาชนได้เลือกซื้อเพื่อเป็นการช่วยเหลือค่าครองชีพของประชาชน โดยทาง บริษัท สหพัฒนคาดว่า จะมีประชาชนเข้าร่วมงานไม่ต่ำกว่า 1 ล้านคน เงินสะพัดกว่า 300 ล้านบาท
