‘กอบกาญจน์’  เผย 6 เดือน ไทยมีรายได้จากการท่องเที่ยวมากกว่า 1.33 ล้านล้านบาท เพิ่มขึ้นร้อยละ 4.6 จากปีก่อน
นางกอบกาญจน์ วัฒนวรางกูร รัฐมนตรีว่าการกระทรวงท่องเที่ยวและกีฬา  เปิดเผยถึงสถานการณ์การท่องเที่ยวในช่วง 6 เดือนและเป้าหมาย 5 ด้าน การเป็นศูนย์กลางการท่องเที่ยว ว่า ล่าลุดตั้งแต่เดือนตุลาคม 2559 จนถึงวันที่ 27 มีนาคม 2560 ที่ผ่านมา ประเทศไทยมีรายได้จากการท่องเที่ยวมากกว่า 1.33 ล้านล้านบาท

โดยเพิ่มขึ้นร้อยละ 4.6 จากช่วงเดียวกันของปีก่อน ซึ่งแบ่งเป็นรายได้จากชาวต่างชาติ 8.6 แสนล้านบาท เพิ่มขึ้นร้อยละ 2.7 และรายได้จากนักท่องเที่ยวชาวไทย 4.7 แสนล้าน เพิ่มขึ้นสูงถึงร้อยละ 8.3 นอกจากนี้ ในส่วนของการท่องเที่ยวเชิงกีฬาขณะนี้ คณะรัฐมนตรีก็มีมติเห็นชอบตามที่กระทรวงได้เสนอให้ประเทศไทยเป็นเจ้าภาพจัดการประชุม Sport accord Convention 2018
ซึ่งเป็นการประชุมด้านการท่องเที่ยวเชิงกีฬาในระดับสากล โดยจะจัดขึ้นในเดือนเมษายนปี 2561 เพื่อผลักดันให้สัดส่วนนักท่องเที่ยวเชิงกีฬาเพิ่มขึ้นเป็น ร้อยละ 30 จากเดิมร้อยละ 20 และมีความต้องการให้คนไทยเล่นกีฬาเพิ่มขึ้นร้อยละ 20
