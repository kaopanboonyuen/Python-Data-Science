หุ้นไทย  ปรับตัวเพิ่มขึ้น 0.42 จุด แตะที่ระดับ 1,569.86 จุด นักวิเคราะห์มองดัชนีแกว่งตัวในกรอบแคบ ก่อนการประกาศผลประกอบการไตรมาส 2 ปี 60
บรรยากาศการลงทุนในตลาดหุ้นไทยเช้าวันนี้ (11 ก.ค.) เปิดทำการเมื่อเวลา 10.00 น. ดัชนีปรับตัวเพิ่มขึ้น 0.42 จุด แตะที่ระดับ 1,569.86 จุด ด้วยมูลค่าการซื้อขาย 1,090.14 ล้านบาท โดยหลักทรัพย์เพิ่มขึ้น 195 หลักทรัพย์ ลดลง 159 หลักทรัพย์ ไม่เปลี่ยนแปลง 261หลักทรัพย์
นักวิเคราะห์  บล.ยูโอบีเคย์เฮียน  คาดว่า ดัชนีแกว่งตัวในกรอบแคบ ก่อนการประกาศผลประกอบการไตรมาส 2 ปี 60 ซึ่งสัปดาห์นี้จะเป็นการทยอยประกาศงบกลุ่มธนาคาร ทั้งนี้อัตราผลตอบแทนพันธบัตรรัฐบาลสหรัฐฯ ที่เพิ่มขึ้นจากการส่งสัญญาณนโยบายการเงินที่ตึงตัวมากขึ้นของธนาคารกลางทั่วโลก
ขณะที่แนวโน้มผลประกอบการบริษัทจดทะเบียน ทั่วโลกที่ชะลอตัวลงในช่วงไตรมาส 2 ปี 60 ทำให้ความน่าสนใจของการลงทุนในหุ้น แคบตัวลง ซึ่งเกิดในทิศทางเดียวกันทั้งโลก อาจเป็นความเสี่ยงที่จะทำให้ตลาดย่อตัว โดยฝ่ายวิเคระห์ประเมินเป้าหมายการปรับฐานหุ้นไทยในกรณีปกติและจุดซื้อที่มีความเสี่ยง อยู่ที่ 1530-1550 จุด
