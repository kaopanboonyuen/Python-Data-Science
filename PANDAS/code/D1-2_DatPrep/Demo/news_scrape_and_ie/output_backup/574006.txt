ธปท.  เผย เศรษฐกิจไทยเดือนพ.ค.ดีต่อเนื่อง ส่งออกโต 10.6% มองครึ่งปีหลังขยายตัวดีกว่าครึ่งปีแรก
นายดอน นาครทรรพ ผู้ช่วยผู้อำนวยการ ฝ่ายเศรษฐกิจมหภาค ธนาคารแห่งประเทศไทย หรือ ธปท. เปิดภาวะเศรษฐกิจไทยในเดือนพฤษภาคม ว่า เศรษฐกิจไทยยังขยายตัวต่อเนื่อง จากการส่งออกที่ขยายตัวร้อยละ 10.6 คิดเป็นมูลค่า 19,794 ล้านเหรียณสหรัฐ
ขณะที่อัตราแลกเปลี่ยน ณ วันที่ 23 มิถุนายน ที่ผ่านมา ค่าเงินบาทเฉลี่ยอยู่ที่ 33.95 บาทต่อดอลลาร์ แข็งค่าขึ้นจากสิ้นเดือนพฤษภาคมที่ผ่านมา เนื่องจากดอลลาร์สหรัฐอ่อนค่าลงตามความกังวลของนักลงทุนว่า ธนาคารกลางสหรัฐ หรือ เฟด จะปรับขึ้นอัตราดอกเบี้ยนโยบายล่าช้า หลังจากข้อมูลเศรษฐกิจด้านแรงงานกดดันเงินเฟ้อและการจ้างงานออกมาต่ำกว่าที่ประเมินไว้
อย่างไรก็ตาม เศรษฐกิจไทยในครึ่งปีหลังจะเติบโตได้ดีกว่าครึ่งปีแรก โดยมาจากการใช้จ่ายในประเทศ และลงทุนภาคเอกชนที่จะเป็นตัวผลักดันเศรษฐกิจ
