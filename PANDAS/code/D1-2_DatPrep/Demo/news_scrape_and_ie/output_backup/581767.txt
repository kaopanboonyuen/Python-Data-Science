SUPER POLL เผย ผลสำรวจไทยง่ายต่อการลงทุน เป็นอันดับ1 ที่ร้อยละ 14.9 ขณะมีความเป็นเลิศด้านการส่งเสริมการลงทุน 13.8% และการส่งเสริมการท่องเที่ยว ร้อยละ 27.1
สำนักวิจัย ซูเปอร์โพล (SUPER POLL) เปิดเผยผลวิจัยเชิงสำรวจ เรื่องเสียงสะท้อนของ นักธุรกิจ และนักลงทุนต่างชาติ ต่อความเป็นเลิศด้านบรรยากาศการลงทุนในภูมิภาคอาเซียนและจีน จำนวน ทั้งสิ้น 651 ตัวอย่าง ดำเนินโครงการระหว่าง วันที่ 10 กรกฎาคม – 5 สิงหาคม 2560 ที่ผ่านมา พบว่า
ประเทศในภูมิภาคอาเซียนและจีนที่มีความเป็นเลิศด้านโครงสร้างพื้นฐานที่ดีต่อการลงทุนอันดับ 1 คือ สิงคโปร์ร้อยละ 30.7 อันดับ 2 ได้แก่ ประเทศจีน ร้อยละ 16.1 อันดับ 3 ได้แก่ ประเทศบรูไน ร้อยละ 10.6 ส่วนประเทศไทยได้อันดับ 4 ร้อยละ 10.1
สำหรับด้านความเพียงพอของวัตถุดิบ พบว่า อันดับ 1 คือ ประเทศจีน ร้อยละ 18.5 อันดับ 2 ได้แก่ประเทศไทย ร้อยละ 11.0 อันดับ 3 ได้แก่ ประเทศเมียนมา ร้อยละ 10.7 และอันดับ 4 ได้แก่ ประเทศอินโดนีเซีย ร้อยละ 10.0 ส่วน ความเป็นเลิศด้าน แรงงานกรรมกร ผลสำรวจพบว่า อันดับ 1 ได้แก่ ประเทศเมียนมา ร้อยละ 15.7 อันดับ 2 ได้แก่ ประเทศไทย ร้อยละ 13.9 อันดับ 3 ได้แก่ ประเทศสิงคโปร์ ร้อยละ 13.0 และอันดับ 4 ได้แก่ จีน ร้อยละ 11.9
ทั้งนี้ ในส่วนของความง่ายต่อการลงทุน ผลสำรวจพบว่า อันดับ 1 ได้แก่ ประเทศไทย ร้อยละ 14.9 อันดับ 2ได้แก่ สิงคโปร์ ร้อยละ 14.1 อันดับ 3 ได้แก่ ฟิลิปปินส์ ร้อยละ 13.8 และอันดับ 4 ได้แก่ มาเลเซีย ร้อยละ 11.7 ขณะที่ ความเป็นเลิศด้านการส่งเสริมการลงทุน พบว่า อันดับ 1 ได้แก่ ประเทศไทย ร้อยละ 13.8 อันดับ2 ได้แก่ ประเทศ ฟิลิปปินส์ ร้อยละ 12.2 อันดับ 3 ได้แก่ สิงคโปร์ ร้อยละ 12.0 และอันดับ 4 ได้แก่ ประเทศจีน ร้อยละ 11.8
ด้านการเปลี่ยนแปลงที่ดีขึ้นของการรณรงค์อนุรักษ์ธรรมชาติและสิ่งแวดล้อม พบว่า อันดับ 1 ได้แก่ ประเทศไทย ร้อยละ 19.4 อันดับ 2 ได้แก่ สิงคโปร์ ร้อยละ 18.1 อันดับ 3 ได้แก่ มาเลเซีย และร้อยละ 12.6 อันดับ4 ได้แก่ ลาว ร้อยละ 10.2 นอกจากนี้ ในส่วนของการส่งเสริมการท่องเที่ยว พบว่า อันดับ 1 ได้แก่ ประเทศไทย ร้อยละ 27.1 อันดับ2 ได้แก่ สิงคโปร์ ร้อยละ 19.6 อันดับ 3 ได้แก่ จีน ร้อยละ 9.3 และอันดับ 4 ได้แก่ ฟิลิปปินส์ ร้อยละ 8.1
ข่าวจาก INN
