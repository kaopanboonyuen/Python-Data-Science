บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (17 มิ.ย.) ว่า แนวโน้มตลาดหุ้นไทยมุมมองเป็นกลางคาด SET Index แกว่งตัว 1,665 – 1680 จุด เนื่องจากคาดว่านักลงทุนจะชะลอการซื้อขายเพื่อรอผลการประชุม FED ในวันที่ 18 – 19 มิ.ย. (คาดคงดอกเบี้ยที่ 2.5%) รวมถึงรอฟังคำแถลงว่าจะส่งสัญญาณการปรับลดอัตราดอกเบี้ยในช่วงถัดไปหรือไม่

เพราะมีผลต่อกระแส Fund Flow ที่จะไหลเข้าลงทุนใน Emerging Market นอกจากนี้ความกังวลสถานการณ์ Trade war ที่ยังคงยืดเยื้อจะเป็นแรงกดดันต่อทิศทางดัชนีอีกด้วย โดยล่าสุดอินเดียประกาศขึ้นภาษีนำเข้าสินค้าจากสหรัฐ 28 รายการเพื่อตอบโต้การถูกตัดสิทธิ GSP ประกอบกับสหรัฐเริ่มทำประชาพิจารณ์กับกลุ่มธุรกิจต่างๆเป็นเวลา 7 วันในการเก็บภาษีนำเข้าสินค้าจีนอีก 3 แสนล้านดอลลาร์
