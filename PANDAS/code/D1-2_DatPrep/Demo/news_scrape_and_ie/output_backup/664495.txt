แนวโน้ม หุ้นไทย อยู่ในช่วงแกว่งพักฐาน ขณะที่นักลงทุนต่างชาติเริ่มพลิกขายเป็นปัจจัยกดดัน โบรกแนะทยอยสะสมหุ้นพื้นฐานช่วงตลาดพักตัว
บริษัทหลักทรัพย์ ฟินันเซีย ไซรัส จำกัด (มหาชน) ระบุบทวิเคราะห์วันนี้ (15 ส.ค.) ว่า แนวโน้มตลาดหุ้นไทย SET Index คาดว่ายังคงอยู่ในช่วงแกว่งพักฐานแม้ค่าเงินลีราตุรกีจะเริ่มฟื้นตัวได้บ้าง อย่างไรก็ตามเรายังมองการปรับขึ้นของตลาดระยะนี้ยังจำกัด

โดยภาพรวมผลประกอบการ 2Q18 ของบริษัทจดทะเบียนถือว่าไม่ได้มี Surprise เชิงบวกอย่างมีนัยยะ จึงยังไม่เห็นปัจจัยบวกใหม่เข้ามาหนุน ขณะที่การเริ่มพลิกมาขายสุทธิของนักลงทุนต่างชาติหลังจากที่ซื้อต่อเนื่องในช่วง 2-3 สัปดาห์ที่ผ่านมาเป็นอีกปัจจัยกดดัน
สำหรับกลยุทธ์การลงทุน เก็งกำไรหุ้นที่ยัง Laggard และมีประเด็นบวก ทยอยสะสมหุ้นพื้นฐานคืนในช่วงตลาดพักตัว หุ้นเด่นเดือนส.ค. : BJC, BKD, INTUCH, RS, SC
