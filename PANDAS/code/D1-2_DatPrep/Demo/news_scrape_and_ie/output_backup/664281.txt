นักวิเคราะห์มองแรงขายหุ้นไทยจะเบาบางลงหลังประกาศงบของ 120 บริษัท เลือก KTB COM7 SVI เป็นหุ้นเด่น
บริษัทหลักทรัพย์ กสิกรไทย จำกัด (มหาชน) ระบุบทวิเคราะห์วันนี้ (14 ส.ค.) ว่า ดัชนีตลาดหุ้นไทยจะถูก Sentiment เชิงลบจากภาพที่ค่อนข้างแย่ของ Emerging Market บวกกับ Sell on fact หลังประกาศงบ แต่มองการลงต่ำกว่า 1,690 จุดเป็นโอกาสในการเข้าซื้อ เลือก KTB COM7 SVI เป็นหุ้นเด่น
ขณะที่สถานะเศรษฐกิจและการเงินของไทยแข็งแกร่ง จะทำให้ได้รับผลกระทบจากวิกฤติสกุล Lira จำกัด ปัญหาใหญ่ของตุรกีคือมีสถานะเศรษฐกิจและการเงินที่ค่อนข้างอ่อนแอ ขาดดุลบัญชีเดินสะพัดสูงถึง -6.3% ของ GDP (ติดลบมากที่สุดในกลุ่ม EM)

เงินเฟ้อพุ่ง 15% อัตราผลตอบแทนพันธบัตร 10 ปี 21% หนี้สินต่างประเทศ 53% ของหนี้ทั้งหมด และเงินทุนสำรองระหว่างประเทศมีเพียง 0.1% ของ GDP และ 0.2% ของหนี้ต่างประเทศ เช่นเดียวกับ อาร์เจนตินา บราซิล เม็กซิโก ที่มีสถานะอ่อนแอไม่หนีกันเท่าไหร่นัก
เมื่อเทียบกับไทยแม้ว่าไทยจะถูกจัดชั้นอยู่ในกลุ่ม Emerging Market แต่ภาพรวมแล้วแข็งแกร่งกว่ามาก โดยปี 2560 ไทยเกินดุลบัญชีเดินสะพัด 11.2% ของ GDP เงินเฟ้อปัจจุบันยังอยู่ในระดับต่ำ 1.4% หนี้สินต่างประเทศมี 33% ของหนี้ทั้งหมด
ขณะที่เงินทุนสำรองระหว่างประเทศเกิน 2.1 แสนล้านเหรียญหรือคิดเป็นกว่า 10% ของ GDP ภาพที่แตกต่างกันค่อนข้างมาก จะทำให้ผลกระทบต่อไทยจากประเด็นวิกฤติค่าเงิน Lira และกระแสเงินไหลออกจาก Emerging Market มีจำกัด
หลังจากจบการรายงานงบ คาด SET Index จะมีแรงหนุนต่อจากการประกาศ GDP Growth ในงวด 2Q61 จากการรวบรวมผลประกอบการจนถึงวันที่ 10 ส.ค. 309 บริษัทคิดเป็น 72% ของ Market Cap ทั้งตลาด มีกำไรสุทธิรวม 2.07 แสนล้านบาท +11.10% YoY แต่ -16.80% QoQ วันนี้และพรุ่งนี้ติดตามบริษัทที่เหลืออีก 161 บริษัท
คาดว่าแรง Sell on Fact อาจเริ่มเบาลงหลังการรายงานงบของ 120 บริษัทเมื่อวันที่ 10 ส.ค.61 ภาพรวมไม่แย่เท่าไหร่นัก โดยมีกำไรรวม 5.92 หมื่นล้านบาท +10.2% YoY และ -2.4% QoQ ในจำนวนดังกล่าวมี 33 บริษัทที่ Consensus ออกบทวิเคราะห์ กำไรรวมค่อนข้างใกล้เคียงกับที่ตลาดคาด
เมื่อพ้นการรายงานงบที่เหลือตลาดจะได้แรงหนุนจากการประกาศ GDP Growth ในงวด 2Q61 ของไทย ซึ่ง KS Research คาดไว้ที่ 4.5% จะเป็นปัจจัยบวกที่ดันให้ SET Index ฟื้นตัวขึ้นได้ในช่วงปลายสัปดาห์นี้
กลยุทธฺการลงทุน การปรับลงมาต่ำกว่า 1,700 จุด (คาดว่าจะไม่ต่ำกว่า 1,685 จุด) จะเป็นโอกาสในการเข้าซื้ออีกครั้งเน้นไปที่ KTB COM7 และ SVI ส่วนหุ้นระยะกลางถึงยาวให้สะสมกลุ่มหุ้น Monthly Pick ของ KS Research เช่น BBL, KTB, MTC, ORI, LH, AP, SPALI, QH, CPN, CPALL, ROBINS, DELTA, TNR, IVL
