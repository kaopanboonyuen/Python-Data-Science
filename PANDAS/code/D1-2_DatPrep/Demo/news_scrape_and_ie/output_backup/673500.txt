บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (21 ก.ย.) ว่า แนวโน้มตลาด  หุ้นไทย  คาด SET Index ปรับตัวขึ้นทดสอบ 1,755 – 1,760 จุดก่อนจะสลับอ่อนตัว เนื่องจากได้ sentiment เชิงบวกจากตลาดหุ้นสหรัฐที่ปรับขึ้นทำ New high ตอบรับตัวเลขเศรษฐกิจสหรัฐที่แข็งแกร่ง

รวมถึงคลายความกังวลสงครามการค้าระหว่างสหรัฐและจีน หลังจีนตอบโต้เก็บภาษีนำเข้าสินค้าสหรัฐต่ำกว่าที่คาดไว้โดยเก็บภาษีที่ 5-10% วงเงิน 6 หมื่นล้านดอลล่าร์ ประกอบกับคาดหวังการไกล่เกลี่ยข้อพิพาทการค้า WTO กับจีนประเด็นคว่ำบาตรสหรัฐในวันนี้น่าจะได้ข้อสรุปในเชิงบวกซึ่งจะช่วยหนุนต่อทิศทางการลงทุนในวันนี้
อย่างไรก็ตาม ควรระวังแรงขายในระหว่างวันที่จะกดดันให้ดัชนีมีสลับอ่อนตัวลงจาก Fund flow นักลงทุนสถาบันและนักลงทุนต่างชาติชะลอตัวลง
สำหรับกลยุทธ์การลงทุนวันนี้ Selective Buy
กลุ่มพลังงาน  (PTT, PTTGC, TOP, PTTEP) ราคาน้ำมันดิบทรงตัวระดับสูง รวมถึงกระทรวงพลังงานเปิดยื่นเข้าประมูลแหล่งบงกช-เอราวัณในวันที่ 25 ก.ย.
Domestic play  รับผลบวกจากการเลือกตั้ง รับเหมา (STEC, SEAFCO) นิคมฯ (AMATA) กลุ่มค้าปลีกที่มีฐานลูกค้าต่างจังหวัด (ROBINS, CPALL, DCC, TK)
กลุ่มธนาคาร  เทรนด์ดอกเบี้ยขาขึ้น (BBL, SCB, KKP, TMB)
กลุ่ม defensive stock  เช่น กลุ่มโรงพยาบาล (BDMS, BCH, CHG) กลุ่มโรงไฟฟ้า (BGRIM, CKP, EA)
