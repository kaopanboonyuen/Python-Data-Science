มติที่ประชุมคณะรัฐมนตรี ยกเว้นเก็บค่าธรรมเนียมผ่านทางหลวงพิเศษหมายเลข 7,9 วันที่ 28 ธ.ค. 60 ถึง 4 ม.ค. 61
นายณัฐพร จาตุศรีพิทักษ์ ที่ปรึกษารัฐมนตรีประจำสำนักนายกรัฐมนตรี เปิดเผยภายหลังการประชุมคณะรัฐมนตรี หรือ ครม. ในวันนี้ว่าที่ประชุมเห็นชอบตามที่กระทรวงคมนาคม เสนอการอำนวยความสะดวกในการเดินทางในช่วงเทศกาลปีใหม่ 2561 และเป็นของขวัญปีใหม่ให้กับประชาชน

โดยจะยกเว้นเก็บค่าธรรมเนียมผ่านทางหลวงพิเศษหมายเลข 7 หรือ มอเตอร์เวย์ และทางหลวงพิเศษหมายเลข 9 หรือ วงแหวนรอบนอก โดยเริ่มตั้งแต่เวลา 00.01 น. ของวันที่ 28 ธ.ค. 2560 จนถึงเวลา 24.00 น. วันที่ 4 ม.ค. 2561 เพื่ออำนวยความสะดวกแก่ประชาชนในการเดินทางกลับภูมิลำเนาในช่วงเทศกาลปีใหม่ และลดปัญหาการจราจรที่ติดขัดในช่วงที่มีการเดินทางจำนวนมาก
