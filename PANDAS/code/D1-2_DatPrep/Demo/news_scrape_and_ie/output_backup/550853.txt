รมว.คมนาคม ชี้ การปรับโครงสร้างการรถไฟฯ ตาม  ม.44  สอดรับภาระกิจลงทุน เผย ปลด  “วุฒิชาติ กัลยาณมิตร”  พ้นผู้ว่าฯ เหตุดำเนินงานล่าช้า
นายอาคม เติมพิทยาไพสิฐ รัฐมนตรีว่าการกระทรวงคมนาคม  กล่าวถึงกรณีคำสั่งหัวหน้าคณะความรักษาสงบแห่งชาติ หรือ คสช. ตามมาตรา 44 มีคำสั่งให้  นายอานนท์ เหลืองบริบูรณ์ รองอธิบดีกรมทางหลวง  ดำรงตำแหน่งรักษาการผู้ว่าการรถไฟแห่งประเทศไทย ว่า เป็นการปรับโครงสร้างผู้บริหารของการรถไฟฯ ให้สอดคล้องกับภาระกิจของการรถไฟที่เพิ่มขึ้นในปัจจุบัน

อีกทั้งโครงการลงทุนต่างๆ เริ่มเข้าสู่กระบวนการประกวดราคาและเริ่มก่อสร้าง ซึ่งการปรับเปลี่ยนผู้บริหารครั้งนี้ จะทำให้คณะกรรมการรถไฟฯ ชุดใหม่ และผู้ว่าฯ เข้ามาติดตามการดำเนินโครงการมากขึ้น เนื่องจากงานแต่ละโครงการค่อนข้างมีความล่าช้า โดยเฉพาะรถไฟทางคู่ที่มีความล่าช้าจากแผนงานมาหลายเดือน
ทั้งนี้ เพื่อต้องการเพิ่มประสิทธิภาพและสร้างความมั่นใจในกระบวนการจัดซื้อจัดจ้างให้มีความโปร่งใส แม้ที่ผ่านมาจะไม่ได้รับรายงานการร้องเรียนเรื่องการทำงานของการรถไฟก็ตาม โดยการปรับเปลี่ยนคณะผู้บริหารครั้งนี้ คาดว่า จะเป็นการตอบโจทย์การทำงานของรัฐบาลได้ดียิ่งขึ้น และในระยะต่อไปจะมีการแก้ไขร่างพระราชบัญญัติของการรถไฟฯ ให้สามารถเพิ่มคณะกรรมการจาก 7 คนเป็น 9 คน เพื่อให้การอนุมัติโครงการมีความคืบหน้ามากกว่าในปัจจุบัน
อย่างไรก็ตาม จากที่มีกระแสข่าวว่าการถูกปลดจากตำแหน่งผู้ว่าการรถไฟฯ ของ  นายวุฒิชาติ กัลยาณมิตร  ครั้งนี้ เนื่องจากมีการทำงานและเดินหน้าโครงการล่าช้าไม่ได้ตามเป้าหมายที่ทางรัฐบาลกำหนดไว้
