บริษัทหลักทรัพย์ ฟินันเซีย ไซรัส จำกัด (มหาชน)  ระบุบทวิเคราะห์วันนี้ (11 มี.ค.) ว่า แนวโน้มตลาดหุ้นไทย เราคาดว่า SET Index จะแกว่งตัว Sideways โดยบรรยากาศการลงทุนในภาพรวมยังคงถูกกดดันจากความกังวลเรื่องเศรษฐกิจโลกที่ชะลอตัว หลังล่าสุดตัวเลขการจ้างงานสหรัฐฯ ออกมาแย่กว่าคาดมาก
ขณะที่ประเด็นสำคัญที่ต้องติดตามในวันพรุ่งนี้คือการลงมติข้อตกลง Brexit ว่าจะถูกคว่ำอีกหรือไม่ ซึ่งจะยิ่งตอกย้ำภาพเศรษฐกิจยูโรโซนที่อ่อนแอ เราจึงมองว่าหุ้นในกลุ่ม Domestic Play จะยังเคลื่อนไหวได้แข็งแกร่งกว่า Global Play จากการเมืองและการเลือกตั้งในประเทศที่ค่อนข้างชัดเจนขึ้น
สำหรับกลยุทธ์การลงทุนหุ้นไทย เน้นลงทุนหุ้นในกลุ่ม Domestic Play รอสะสมหุ้นพื้นฐานบริเวณ 1,600 จุดบวกลบ ขณะที่หุ้นเด่นเดือน มี.ค. ได้แก่ EA, ERW, PLANB, RS, TVO
