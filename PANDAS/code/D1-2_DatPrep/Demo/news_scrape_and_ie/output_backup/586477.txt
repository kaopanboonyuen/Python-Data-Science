ร้านข้าวแกง ในจังหวัดตรัง ยังไม่เพิ่มค่าอาหาร หลังมีการปรับราคาก๊าซหุงต้ม
วานนี้(6 ก.ย. 60) นางสมใจ ยิ่งขจร แม่ค้าขายข้าวแกง บริเวณอนุสาวรีย์พระยารัษฎานุประดิษฐ์ อำเภอเมือง จังหวัดตรัง บอกว่าการปรับราคาของก๊าซหุงต้มเพิ่มขึ้นอีก 10 บาทถังนั้น ย่อมส่งผลกระทบต่อพ่อค้าแม่ค้า ซึ่งตนเองนั้นทำอาหารวันละ 30 อย่าง โดยจะเป็นแกง และของทอด จำหน่ายในราคาข้าวแกงจานละ 30 บาท กับข้าวสองอย่าง ส่วนแกงถุงอยู่ที่ 30-50 บาท ต่อถุง มากว่า 4 ปีแล้ว ที่ทำข้าวแกงจำหน่าย ยังไม่มีการปรับราคาขึ้นแต่อย่างใด ยังคงขายในราคานี้มาจนถึงปัจจุบัน

อย่างไรก็ตาม เมื่อมีการปรับราคาก๊าซหุงต้มขึ้นอีก 10 บาทต่อถัง เมื่อก่อนถังละ 365 บาท ขนาดถัง 15 กิโลกรัม เมื่อปรับขึ้นจะเป็น 375 บาทต่อถัง ในแต่ละวันจะใช้ก๊าซหุงต้มวันละ 2 ถัง ในการทำข้าวแกง จำหน่ายให้กับประชาชนผู้บริโภค ถึงแม้ว่าก๊าซหุงต้มจะมีการปรับราคาขึ้น แต่ทางร้านข้าวแกงยังไม่มีการปรับราคาเพิ่มขึ้นแต่อย่างใด อาจจะรอดูสถานการณ์ไปก่อน ว่าจะมีการปรับราคาก๊าซหุงต้มเพิ่มขึ้นอีกหรือไม่ หากมีการปรับราคาขึ้นอีก ต้องมาทบทวนราคาต้นทุนในการทำข้าวแกงอีกครั้งการที่ไม่ปรับราคาข้าวแกง

ในขณะนี้นั้นไม่อยากผลักภาระให้กับประชาชนผู้บริโภค เนื่องจากในปัจจุบันประชาชนก็ได้รับความเดือดร้อนจากค่าครองชีพอยู่แล้ว หากข้าวแกงปรับราคาขึ้นอีกจะเป็นการซ้ำเติมประชาชนผู้บริโภคให้ได้รับความเดือดร้อนมากยิ่งขึ้น
