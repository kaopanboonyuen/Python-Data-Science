บริษัท หลักทรัพย์ กรุงศรี จำกัด (มหาชน) ระบุบทวิเคราะห์วันนี้ (28 พ.ย.) ว่า แนวโน้มตลาดหุ้นหุ้นไทยมีมุมมองเป็นกลาง คาดดัชนีแกว่งตัว 1,630 – 1,645 จุด โดยแม้ว่าภาวะตลาดจะยังคงให้น้ำหนักเชิงบวกต่อการเจรจานอกรอบการประชุม G20 ระหว่างสหรัฐ-จีน เพื่อหาข้อสรุปข้อพิพาททางการค้าในวันที่ 30 พ.ย. – 1 ธ.ค.

รวมถึงความชัดเจนกรอบการเลือกตั้งของไทยวันที่ 24 ก.พ. 2562 และการเตรียมปลดล็อคกิจกรรมทางการเมืองในช่วงกลางเดือน ธ.ค. อย่างไรก็ตามคาดว่านักลงทุนจะชะลอการลงทุนเพื่อติดตามสุนทรพจน์ประธานเฟดในวันนี้ว่าจะแสดงความกังวลข้อพิพาทการค้าระหว่างสหรัฐและจีนหรือไม่
ขณะที่แนวโน้มการปรับขึ้นอัตราดอกเบี้ยในการประชุมเฟด 18 – 19 ธ.ค. เนื่องจากมีผลต่อภาวะการลงทุนทั่วโลก นอกจากนี้ความกังวล Fund Flow ต่างชาติที่ไหลออกต่อเนื่องจะกดดันต่อ sentiment การลงทุนในช่วงนี้
กลยุทธ์การลงทุนหุ้นไทย : Selective Buy
-กลุ่มสายการบิน (AAV, THAI, BA) ได้อานิสงส์ราคาน้ำมันดิบปรับตัวลงแรงและครม.ออกมาตรการกระตุ้นการท่องเที่ยวและผ่อนปรนวีซ่าเข้าประเทศ
-กลุ่มไฟแนนท์ (MTC, SAWAD) คาดงบ 4Q18 เติบโตต่อเนื่องจากการขยายสินเชื่อและสาขาเพิ่มขึ้น
-กลุ่มรับเหมา (STEC, SEAFCO) นิคมฯ (AMATA) กลุ่มค้าปลีก (HMPRO, ROBINS, CPALL) รับผลบวกการเลือกตั้งที่ชัดเจน
-หุ้นเข้าคำนวณ MSCI Global Standard (GULF, MTC) Small Cap (CBG, MBK, PRINC) มีผล 30 พ.ย.
