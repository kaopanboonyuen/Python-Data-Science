นายประกิต สิริวัฒนเกตุ ผู้อำนวยการฝ่ายวิเคราะห์หลักทรัพย์ บริษัทหลักทรัพย์กสิกรไทย เปิดเผยว่า ความเคลื่อนไหวตลาดหุ้นไทยในวันนี้ (6ก.พ.) คาดจะยังติดลบ แต่ไม่หลุดระดับ 1,800 จุด เหมือนเมื่อวาน โดยกรอบอยู่ที่ 1,800 – 1,815 จุด ซึ่งปัจจัยที่ต้องติดตามยังเป็นการประกาศผลประกอบการและค่าเงินบาท ที่ล่าสุดเริ่มอ่อนค่าลง
ขณะที่ กรณีดัชนีหุ้นไทยหลุดระดับ 1,800 จุด มองว่าผลมาจากต่างประเทศและจะเป็นช่วงระยะสั้นเท่านั้น และความเคลื่อนไหวตลอดทั้งสัปดาห์อาจซึมตัวบ้างเล็กน้อย อย่างไรก็ตาม ปัจจัยที่เป็นตัวกระตุ้นตลาดหุ้นหลักยังเป็นเรื่องความแข็งแกร่งของเศรษฐกิจในประเทศ พร้อมเชื่อว่าเดือนนี้จะต้องได้เห็นดัชนีขึ้นทดสอบ 1,850 จุดอย่างแน่นอน
