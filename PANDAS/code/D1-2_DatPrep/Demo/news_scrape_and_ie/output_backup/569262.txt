เตือนผู้ประกอบการทำประกันความเสี่ยง หลัง กกร. กังวล เงินบาท แข็งค่า ชี้ เฟดมีแนวโน้มปรับดอกเบี้ยเพิ่มขึ้น ซึ่งมีผลกระทบต่อค่าเงินไทย
นายกลินทร์ สารสิน ประธานสภาหอการค้าแห่งประเทศไทย  ประชุมร่วมกับคณะกรรมการร่วมภาคเอกชน 3 สถาบัน คือ สภาหอฯ สมาคมธนาคารไทย และสภาอุตสาหกรรมแห่งประเทศไทย (ส.อ.ท.) ทั้งนี้ กกร.เตรียมร่วมมือกับธนาคารแห่งประเทศไทย (ธปท.) เร่งประชาสัมพันธ์ให้ผู้ประกอบการรายย่อยทำประกันความเสี่ยงจากอัตราแลกเปลี่ยน (เฮดจิ้ง) เพื่อป้องกันความเสียหายที่อาจเกิดขึ้น
โดยที่ประชุม กกร.แสดงความเป็นห่วงการเคลื่อนไหวค่าเงินบาทที่แข็งค่าขึ้นอย่างรวดเร็วในช่วงปลายเดือน พ.ค. อาจจะกระทบความสามารถในการแข่งขัน รวมถึงได้ตั้งคณะทำงานเพื่อศึกษาและวิเคราะห์ผลกระทบประเด็นทางการเมืองทั้งในสหรัฐฯ อังกฤษ ประเทศแถบยุโรปว่าจะมีทิศทางอย่างไร อีกทั้งการประชุมธนาคารกลางสหรัฐ (เฟด) 13-14 มิ.ย. นี้ที่มีแนวโน้มจะปรับดอกเบี้ยเพิ่มขึ้น ซึ่งจะมีผลต่อทิศทางค่าเงินบาทของไทย

ขอบคุณข้อมูล  จส.100
